bu çalışmada, eğitimcilerin görüşlerine göre, türkiye’deki bazı eğitim meselelerine ilişkin konuların, sözleşmeli okul modelinin başarı bileşenleriyle nasıl bir ilişki içerisinde olduğunun ortaya çıkarılması amaçlanmıştır. çalışma karma araştırma modeline uygun şekilde desenlenmiştir. devlet okullarında çalışan öğretmenler, okul müdürleri ile maarif müfettişleri, türkiye’deki özel ya da vakıf üniversitelerinin eğitim fakültelerinde görev yapan akademisyenlerden oluşan ve yüz yüze görüşmelerde 30, anket uygulamasında 583 olmak üzere toplam 613 katılımcıdan veri toplanmıştır. nitel veri, araştırmacılar tarafından hazırlanmış olan yarı yapılandırılmış görüşme formu yardımıyla elde edilmiş ve veriler üzerinde içerik analizi yapılmıştır. daha sonra 583 katılımcıdan, araştırmacılar tarafından oluşturulan anket yoluyla veri toplanmış ve bilgisayar programı yardımıyla analiz edilmiştir. görüşmelerde katılımcıların değindikleri problemler ile sözleşmeli okulların başarı bileşenleri arasında muhtemel ilişkiler ortaya çıkarılmaya çalışılmıştır. analiz sonucunda, türkiye’deki eğitim sistemine ilişkin problemlerin bir bölümünün sözleşmeli okul yapısına işlerlik kazandırılarak çözümlenebileceği düşüncesi öne çıkmıştır. çalışmanın sonunda, elde edilen sonuçlar tartışılarak önerilerde bulunulmuştur.

i̇talyanca hem osmanlı i̇mparatorluğu hem de türkiye cumhuriyeti döneminde ticari, politik ve kültürel yaşamda önemli bir yer tutmuştur (karakartal, 2002, 2003, ortaylı, 2007, zuccolo, 2011). bu dile atfedilen prestijin 900 yıldan beri anadolu’nun farklı yerlerinde yaşayan bu küçük etnik grubun kimliğini korumasına yardım ettiği düşünülebilir (misir di lusignano, 1990). bu kısa çalışma dilin yeni kuşaklarca öğrenilmesi ve ulusal kimliğin devamının sağlanması yanında ana vatanla canlı bir ilişkinin sürdürülmesi konusunda okulların rolünü irdelemektedir (iacobellis 2007, ortaylı 2007). i̇stanbul’da i̇talyan etnik grubunun formal eğitimi 1864’te i̇talyan toplumu tarafından işletilen okulun açılması ile başlar (iacobellis 2007, pannuti 2006, 2007) ve 1923 lozan antlaşmasına kadar demografik hareketlere bağlı olarak özel ve resmi okulların açılıp kapanması ile devam eden bir süreç izler. daha sonraki süreçte lozan kapsamındaki azınlık okullarına olan talebin artarak devam ettiği gözlemlenmiştir.

bu araştırmada, sözel olmayan ipucu olarak kabul edilebilen emojiler araştırılmıştır. whatsapp mesaj metinleri hazırlanmış, bu metinler emoji ile sonlandırılmıştır. üç farklı gruba sunulan aynı mesaj içerikleri birinci grupta gülen, ikinci grupta üzgün suratla sonlandırılmıştır. kontrol grubu olan üçüncü grupta ise emoji kullanılmamıştır (ör. grup1: abcdj, grup2: abcdl, kontrol grubu: abcd). katılımcılardan kendi duygularını ve muhatabının duygularını puanlamaları istenmiştir. katılımcıların duygulanımsal kararlarını emojilere göre verecekleri ve bu doğrultuda bir etkileşim kuracakları beklenmektedir. katılımcıların kullandıkları sosyal medya platformları ve emoji kullanım sıklığı ile duygulanımsal karar verme süreçleri arasında ise anlamlı bir ilişki beklenmektedir. katılımcıların sözel olmayan ipucu olarak kullanılabilen emojilere göre duygulanımsal karar verdiği bulgulanmıştır. ayrıca kullanılan sosyal medya platformları ve verilen duygulanımsal karar arasında anlamlı bir ilişki gözlenmezken, emoji kullanma sıklığı ile duygulanımsal karar verme süreçleri arasında negatif yönde anlamlı bir ilişki bulgusuna rastlanılmaktadır.

asgari ücrette 2016 ocak ayı itibariyle %30 oranında (rutin artışların çok üstünde) bir artış gerçekleşmiştir. söz konusu bu artışın ekonomiye ve işletmelere nasıl yansıyacağı ise tartışma konusu olmuştur. çalışmamız kapsamında, asgari ücretin bu anormal artışının çorum ilinde faaliyet gösteren işletmelerin yöneticilerinin algıları ile makroekonomik faktörler arasındaki ilişkilerin sektörler ve işletme büyüklükleri açısından değerlendirilmesi amacıyla toplam 207 firma üzerine anket çalışması yapılmıştır. çalışma henüz sonuçları ekonomiye yansımamış bir durumun sektör temsilcileri tarafından nasıl algılandığını açıklaması bakımından önemlidir. çalışma sonucunda küçük işletmelerin asgari ücrette yapılan artışlara daha duyarlı oldukları ve bu artışın üretim maliyetlerini, kayıt dışı istihdamı, işsizliği ve yatırımları olumsuz yönde etkileyeceği düşüncesine sahip oldukları gözlemlenmiştir. öte yandan orta ve büyük ölçekli işletmelerin ölçek ekonomilerinden yararlanma olanağına sahip olmaları nedeniyle üretim maliyetlerinde bir artış olmayacağı ve işçi çıkarma eğilimine girmedikleri için işsizliğe yol açmayacağı ve bu nedenle de kayıt dışı istihdama neden olmayacağı yönünde düşündükleri sonuçlarına ulaşılmıştır.

bu çalışmada, tek eksenli gerilmeye maruz düzlemsel olarak yüklenmiş ve ortasında dairesel delik bulunan kompozit levhalarda delik kenarlarında meydana gelen gerilme yığılmaları hesaplanmıştır. hesaplamalarda dört tabakalı grafit/epoksi kompozit levha kullanılmıştır. gerilme yığılması hesaplamaları sonlu elemanlar analizi kullanılarak yapılmıştır. sonlu elemanlar analizi ansys(v.12.01) yazılımı kullanılarak gerçekleştirilmiştir. gerilme yığılmalarını doğru olarak hesaplayabilmek için ağ yapısının etkinliği yakınsama testi yapılarak belirlenmiştir. delik çevresindeki etkin eleman sayısı belirlenerek ağ yapısı her bir model için oluşturulmuştur. maksimum gerilme bulunmuş ve ortalama gerilmeye bölünerek gerilme yığılma faktörü hesaplanmıştır. bulunan sonuçlar literatürde yer alan sonuçlar ile karşılaştırılmıştır. ayrıca, fiber takviye açısının ve levha genişliğinin gerilme yığılmalarına olan etkisi incelenmiştir. fiber açısının 450 civarında tutulması, gerilme yığılması açısından büyük avantaj sağlamıştır. sonuçta, takviye açısı ve levha genişliği/delik çapı oranı arttıkça gerilme yığılmasının azaldığı görülmüştür. gerilme yığılması azalırken, çekme eksenindeki elastisite modülü de düştüğünden dolayı malzemenin mukavemeti azalmıştır.

genetik bir hastalık olan retinis pigmentosa nedeniyle görme azlığı olan bir bireyde ergoterapi müdahalelerinin günlük yaşam aktivitelerinin bağımsızlığına ve depresyon-anksiyete durumuna etkisini belirlemekti. gereç ve yöntem: kişi merkezli olan bu çalışmaya ergoterapi ünitesine başvuran 46 yaşında bir kadın retinis pigmentosa hastası dahil edildi. model of human occupation (moho) doğrultusunda değerlendirme ve müdahale programı oluşturuldu. 6 ay haftada bir gün 45 dakikalık seanslarla ergoterapist tarafından uygulandı. barthel günlük yaşam aktiviteleri skalası, lawton-broody enstrümental günlük yaşam aktiviteleri ölçeği, beck depresyon ve anksiyete skalası ve berg denge ölçeği müdahale programı uygulaması öncesi ve sonrası uygulandı. sonuç: barthel gya puanı 5’ten 2’ye, lawton-broody egya 11’den 14’ yükseldi. beck anksiyete 34’ten 29’a ve beck depresyon puanı 26’tan 18’e düştü. berg denge ölçeğin 33 iken 29’a artış gösterdi. tartışma: olgumuzda el hareketleri seviyesi görmeye sahip bireyde ergoterapi müdahaleleri temel ve yardımcı günlük yaşam aktiviteleri, depresyon-anksiyete durumu ve denge üzerinde olumlu etkisinin olduğu görülmüştür.

bugün artık enformasyon, çiftçiler için önemli bir tarımsal girdi niteliği taşımaktadır. tarımsal yayım sayesinde çiftçiler ihtiyaç duydukları enformasyona kolayca ulaşabilmektedirler. kırsal alanda çiftçilere tarımsal enformasyon sağlayan çok sayıda kuruluş bulunmaktadır. bunlar arasında, tarım il ve ilçe müdürlükleri, üniversiteler, kooperatifler, birlikler, araştırma kuruluşları, danışmanlık şirketleri sayılabilir. çiftçiler tarımsal girdi ve ürün pazarlayan firmalardan da önemli tarımsal enformasyonlar elde edebilmektedirler. konuya bu açıdan bakıldığında çeşitli tarım fuarlarına katılan firmalar çiftçilere enformasyon sağlayarak önemli tarımsal etkinlik gerçekleştirmektedir. bu bağlamda tarım fuarlarında firma temsilcileri ile çiftçiler bir araya gelmekte ve karşılıklı enformasyon transferi gerçekleşmektedir. bu araştırmada milas 2. güney ege tarım fuarı örnek olay olarak incelenmiş ve fuara katılan 51 firma ile anket çalışması gerçekleştirilmiştir. fuara katılan tüm firma temsilcilerinin fuar süresince standlarını ziyaret eden kişilere gerek firmaları gerekse fuardaki ürünleriyle ilgili enformasyon sağladıkları tespit edilmiştir. fuar dışı zamanlarda da üreticilere enformasyon sağladığını belirten firma oranı ise %88.24 olarak saptanmıştır.

yükseköğretim sisteminin hiyerarşik bir yapıya sahip olması ve 2547 sayılı yükseköğretim kanunu'nun geniş yetkiler tanıması nedeniyle yükseköğretim kurulu (yök) başkanı'nın yükseköğretim sistemi üzerinde önemli bir rolü vardır. dolayısıyla yök başkanları yükseköğretim sistemini önemli ölçüde etkilemiş ve yükseköğretim politikalarına yön vermiştir. yök'ün aldığı kararlara ve uygulamalara yapılan eleştiriler, bazen bir kurum olarak yök'ü bazen de bu kurulun başkanını hedef almıştır. kurul 1980 askeri müdahalesi sonrasında kurulmuş ve 1981'de i̇hsan doğramacı bu kurul'un ilk başkanı olarak atanmıştır. doğramacı'dan sonra günümüze kadar altı yök başkanı göreve getirilmiştir. üniversite ve yükseköğretime ilişkin sorunlar, tartışmalar ve eleştiriler her bir kurul başkanı döneminde farklı bir şekilde ele alınmıştır. bu çalışmada; yök başkanlarının en çok tartışılan karar ve uygulamaları ele alınarak, yapılan eleştirilerin özetlenmesi amaçlanmıştır. bu amaç doğrultusunda yükseköğretimin sorunları ve yök'ün uygulamalarıyla ilgili çalışmalar, raporlar ve gazete arşivleri incelenmiş; yükseköğretimle ilgili tartışmalar ve eleştiriler tarihsel bağlam içinde ele alınarak özetlenmeye çalışılmıştır.

bu çalışmada sülfametiyazol-2,2′-bipiridin tuzunun sentezi, spektroskopik özellikleri (ir, uv-vis ve termal) açıklanmaktadır. birim hücrenin asimetrik biriminde, bir sülfametiyazol, bir 2,2′-bipiridin içermektedir. karakterizasyon için tek kristal x-ışını kırınımı tekniği kullanılmıştır. 296 k' de tek kristal x-ışını kırınımı sonucuna göre p21/n monoklinik uzay grubunda a = 8.658 (3) å, b = 24.686 (6) å, c = 9.927 (4) å, α = 90º, β = 103.61 (3)º, γ = 90º ve z = 4 olarak kristallendiği görülmüştür. molekül üzerine kapsamlı olarak teorik ve deneysel yapısal çalışmalar ft-ir ve uv-vis spektroskopisi ile yapılmıştır. teorik hesaplamalar ve optimize edilmiş geometrik parametrelerin tümü, yoğunluk fonksiyonel teorisi (dft), b3lyp hibrit yöntemi 6-31g (d,p) baz seti kullanılarak hesaplanmıştır. tga ile termal özellikler incelenmiştir. kompleksin staphylococcus aureus, bacillus subtilis, escherichia coli, pseudomonas aeruginosa, candida albicans ve aspergillus flavus’a karşı antimikrobiyal çalışmaları yapılmıştır. optimize edilmiş kompleks, 5j9b, 5bmm, 5htg, 1zuv, 4f0v ve 4ynu’ya yerleştirilerek biyolojik aktivitesi teorik olarak incelenmiştir.

kamu mali yönetimi ve kontrol kanunu’nun getirdiği önemli reform öğelerinden biri kamu kesiminde muhasebe sisteminin uluslararası standartlara yükseltilmesidir. i̇lgili yasa, mali disiplin ve hesap verme yükümlülüğünün sağlanması için kamuda tahakkuk esaslı muhasebe sisteminin uygulanmasını öngörmüştür. 323 no’lu bütçeleştirilmiş borçlar hesabı, söz konusu yeni muhasebe sisteminin önemli hesaplarından biridir. bu hesabın oluşturulmasının temel gerekçesi, genel bütçeli idarelerin ödenek yokluğu nedeniyle ödeyemedikleri malhizmet alımlarına ilişkin borçların kaydedilmesi ve izlenmesidir. bu makale, bütçe ve muhasebe literatüründe pek değinilmeyen bu hesabın içeriğini ve işleyişini ele almaktadır. makalede 323 no’lu hesaba ilişkin 2005-2015 yılları verileri incelenmiş ve hesabın özellikle son yıllarda genel bütçeli idarelerin nakit planlaması açısından fonksiyonel olduğu gözlenmiştir. bununla birlikte ertesi yıla devir vermemesi gereken bu hesabın mevzuata aykırı şekilde ertesi yıla devir verdiği ve bu durumun bütçe ilkelerinden yıllık olma ilkesine aykırı olduğu tespit edilmiştir

bu araştırma necmettin erbakan üniversitesi dilbilimi bölümü lisans programında iki dönem zorunlu yabancı dil olarak türkçe öğretimi dersi kapsamında gerçekleşen bir uygulama etkinliği hakkında katılımcıların görüşlerini belirlemek amacıyla yapılmıştır. bu etkinlik öğrencilerin daha önceki derslerde edindikleri kuramsal bilginin nasıl uygulandığını gözlemlemeleri ve deneyimlemeleri amacıyla necmettin erbakan üniversitesine bağlı türkçe öğretimi uygulama ve araştırma merkezi’nde (kondi̇l) gerçekleştirilmiştir. bu süreçte öğrenciler belirli bir program dâhilinde gözlemci olarak derslere katılmış ve dönem sonunda iki öğretim etkinliği yapmışlardır. öğrencilerin ve kondi̇l’de görevli öğretim elemanlarını katılımcı olarak yer aldığı bu çalışmada, örnek olay yöntemi kullanılmış ve yarı yapılandırılmış görüşme formu aracı ile birebir derinlemesine ve odak grup görüşmeler yaparak toplanan veriler tematik çerçeveye göre kodlanarak, içerik analizi yöntemiyle çözümlenmiştir. araştırmanın sonucu olarak lisans programlarındaki ydtö temelli derslerde kuramsal olarak edinilen bilgilerin dil öğretim ve uygulama merkezlerinde gerçekleştirilecek çeşitli etkinliklerle desteklenmesinin alana önemli katkılar sağlayacağı kanısına varılmış; alana özel kapsamlı eğitim programlarının geliştirilmesi öneri olarak sunulmuştur.

bu araştırma ile viyolonsel eğitiminde türk müziği perdelerinin seslendirilmesinde yaşanan güçlükler hakkındaki paydaş görüşlerini ve bu güçlüklerin aşılmasına yönelik çözüm önerilerini ortaya çıkarmak amaçlanmaktadır. bu çalışma nitel, bir araştırmadır. çalışmanın verileri türk müziği alanında eğitim veren konservatuarlarda çalışan gönüllü on öğretim elemanından ve bu kurumlarda okuyan altı son sınıf öğrencisinden sağlanmıştır. veriler, araştırmacı tarafından hazırlanmış olan yarı yapılandırılmış görüşme ve odak grup görüşmesi ile toplanmıştır. elde edilen veriler, içerik analizi tekniği ile çözümlenmiştir. araştırma sonucunda, bireylere çok dinlemeleri, etüt çalışmaları, makamları bilmeleri, hatalarını düzeltme yeteneklerini geliştirmeleri, ağır tempoda çalışmaları, tekniklerini esnetebilmeleri, perdeli enstrümanlarla çalışmaları, solfej çalışmaları yapmaları, kayıt yapmaları, çok sayıda eser çalmaları, çalışma saatlerini artırmaları, anlık düşünebilmeleri ve taklit etmeleri yönünde önerilerde bulunulmuştur. eğitimcilere ise bütünsel yaklaşımda eğitim vermeleri, egzersizler yazmaları, öğrencide viyolonsel çalma tekniğini doğru oturtmaları, önce tampere sistemi öğretmeleri, öğrencilerle birlikte çalmaları, taksim örnekleri ya da etütler yazmaları, öğrenciyi motive etmeleri, kendilerini geliştirmeleri önerilerinde bulunulmuştur.

bu makale göç çalışmalarının kent çalışmalarıyla bağlantısını kurma çabası üzerinde gelişmektedir, ve 1980 sonrası neoliberal politikalarla uygulanan kentsel yenileme projelerinin ve sosyal konutların özelleştirilmesinin göçmen mekan ve yaşamlarına olan etkisini akademik literatür ve kişisel gözlem ve görüşmeler üzerinden ve çeşitli ülkelerdeki kentlerden örnekleri kullanarak tartışmaktadır. kent çalışmalarının odaklandığı neoliberal kentleşme, kentsel yenileme, soylulaşma, yerinden edilme (‘sınıfsal tahliye’) kavramları, göçmenlerin yaşamlarının neoliberal politikalar ile dönüşmesini anlamaya yönelik çalışmalar için yol göstericidir. ayrıca, refah devleti uygulamalarındaki sosyal konut projelerinin neoliberal ideoloji çerçevesinde özelleştirilmesi ve dar gelirli grupların ipotek (mortgage) sistemi ile ev sahibi yapılmasının hedeflenmesi de göçmen yaşamlarını, mahalle ve konutlarıyla ilişkilerini, ve kimliklerini anlamaya yönelik çalışmalar için hesaba katılması gereken bir konudur. makalede ulaşılan sonuç, söz konusu kent mekanlarına ve sosyal konutlara yönelik neoliberal politika ve pratiklerin göçmenlere çoğunlukla dezavantaj getirdiği yönündedir. ev sahipliği ise, göçmenlere konutları üzerinden yeni kimlik ve insan-çevre ilişkisi getirmektedir.

boyun eğicilik, bireyin, otoritenin koyduğu kurallara ve verdiği talimatlara uygun davranması, düşünce ve davranışlarını otoritenin istediği yönde değiştirmesi olarak tanımlanır. başkalarını kırmamaya, incitmemeye özen gösterme, çevresindekileri memnun etmeye çalışma, iyiliksever olmaya eğilimlilik, karşı çıkmaktan çekinme, onaylamadığı durumları ifade edememe, öfkesini göstermede zorluk, aşırı onaylanma ihtiyacı, düşünce ve haklarını savunamama, boyun eğici kişiliğe sahip bireylerin en belirgin özellikleridir. bu araştırmanın amacı, boyun eğicilik ile pozitif psikolojinin temel kavramlarından, yaşam doyumu, mental iyi oluş, iyimserlik ve öznel iyi oluş arasındaki ilişkileri ve boyun eğiciliğin bu kavramları açıklama gücünü saptamaktır. araştırmada ilişkisel tarama yöntemi kullanılmıştır. örneklem yüzde 68.9’u kadın, 31.1’i erkek olmak üzere 707 üniversite öğrencilerinden oluşmaktadır. araştırmanın sonunda boyun eğiciliğin araştırmanın bağımlı değişkenlerin tamamıyla negatif ilişkili olduğu saptanmıştır. boyun eğicilik özelliğinin en fazla öznel iyi oluş üzerinde olumsuz etki gösterdiği gözlenmiştir. araştırma bulguları mevcut literatür bilgileri ışığında tartışılmış ve öneriler geliştirilmiştir.

bu çalışmanın amacı, vietnam ve türkiye'nin kurumsal sosyal sorumluluk (kss) algılarını karşılaştırmaktır. türkiye ve vietnam'ı seçmenin en önemli nedeni, her iki ülkenin de uzun bir tarihi olması. ayrıca makale içeriğinde de belirtildiği gibi, bu coğrafyalarda kurumsal sosyal sorumluluk perspektifinin benzer olabileceği düşünülmektedir. bu çalışmada, bayburt üniversitesi i̇ktisadi ve i̇dari bilimler fakültesi öğrencileri, idari personeli ve akademik kadrosu arasında rasgele örneklem seçilmiştir. vietnam için örneklem grubu, can tho üniversitesi ekonomi bölümü öğrencileri, idari personel ve akademik kadrodan rastgele seçilmiştir. ayrıca, iki ülke arasındaki kss algısını etkilediği düşünülen cinsiyet, yaş ve meslek durumu, kontrol değişkeni olarak kabul edilmektedir. tahmin edilen ilişkileri test etmek için spss.22 ve amos 25.0 programları ile uygulama çalışmaları yürütülmektedir. sonuçlar, her iki ülkenin de kurumsal sosyal sorumluluk algılarının anlamlı, ancak zayıf olduğunu ortaya koymuştur. ayrıca, her iki ülkede de kadınların csr algısı erkeklere göre daha yüksektir. sonuç olarak, çalışmada kullanılan hipotezler hem türkiye hem de vietnam örneğinde doğrulanmıştır.

macar türkolog ármin vámbéry,macar dilinin türk dili ile olan ilişkisini ortaya koymak ve i̇ngiltere adına orta asya hakkında bilgi toplamak üzere, i̇stanbul’da bir hazırlık evresinden sonra,derviş kılığında orta asya gezisine çıkmıştır. osmanlı siyasi çevrelerinin bilgisi ve yardımı ile de gerçekleşen bu gezide vámbéry, bütün i̇slam dünyasında yaygın olan tekkeler ağından yararlanarak, yolculuğunu güvenlik içinde gerçekleştirmiştir. i̇ngiltere ve rusya’nın orta asya üzerindeki emellerini gerçekleştirmek üzere harekete geçtikleri bir dönemde orta asya’ya giden vámbéry’nin bu gezisi, rusya’nın da ilgisini çekmiştir. gezinin sonuçlarından i̇ngiltere kadar rusya da yararlanmıştır. orta asya ile ilgili seyahatnamesi vámbéry’ye ün kazandırmıştır.fakat bu seyahatnamede, orta asya’da iken karşılaştığı olaylar ve insanlar ile ilgili birbirini tutmayan çelişkili ifadeler çokça yer almaktadır. bu yönü ile vámbéry’nin seyahatnamesi çok ilgi çekici niteliktedir. bu çalışmada osmanlı i̇mparatorluğu , i̇ngiltere ve rusya’nın orta asya siyaseti ve birbirleriyle olan ilişkileri çerçevesinde vámbéry’nin orta asya gezisinin ve seyahatnamesinin düşündürdükleri ortaya konulmuş ve tahlil edilmiştir.

tarihsel eleştiri yöntemleri, metinleri menşei, yazılış zamanı, yazılış mekânı ve kaynaklarını dikkate alarak değerlendirmeyi ve eleştirel bir biçimde an-lamayı amaçlayan yöntemler manzumesidir. yunan-roma ve yahudi-hıristiyan geleneklerin tesiri altındaki batı geleneği içerisinden neşet eden tarihsel eleştiri yöntemleri, yorumcu ile araya giren zamansal ve mekânsal farklılık sebebiyle metinlere tarihsel perspektiften bakmayı önerir. birçok olay ve sürecin neticesinde ortaya çıkmış olan ve zaman içinde değişikliklere uğrayan bu yöntemler, en yoğun ve en sistematik şekilde kitab-ı mukaddes metinleri üzerinde uygulanmıştır. zamanla tarihsel eleştiri yöntemleri farklı dinlerin ve kültürlerin önemli metinleri üzerinde de denenmeye başlanmıştır. bu uygulama denemeleri kimileri açısından çok değerli sonuçlara ulaştırabilecek özellikte iken kimilerine göre ise bu yöntemlerin yabancı din ve kül-türlerin metinlerine uygulanması asla düşünülemez. bu çalışmada kaynak, form, redaksiyon ve gelenek/rivayet tenkidi gibi farklı türleri olan tarihsel eleştiri yöntemlerinin felsefî temelleri, temel özellikleri, ön kabulleri ve metinlere yaklaşımları göz önünde bulundurularak i̇slâmî rivayetler üzerinde uygulanmasının imkânı meselesi üzerinde durulacaktır.

sosyal medya reklamverenlerin hedef kitlelerine ulaşma ve iletişim kurma biçimlerini de dönüştürmüştür. tüketiciler tarafından güvenilir ve samimi bilgi kaynakları olarak görülen ve sosyal medya ünlüleri olarak da nitelenen nüfuzlular (influencer), elektronik ağızdan ağıza (ewom) iletişim uygulamalarında baş rolü üstlenmişlerdir. dolayısıyla, markalar için nüfuz pazarlaması (influencer marketing) pazarlama bütçelerinin ayrılmaz bir parçası haline gelmiştir. nüfuzluların ürettikleri içerikler, takipçileriyle kurdukları iletişim ve hayata geçirdikleri marka birliktelikleri çerçevesinde uyguladıkları yöntemlerin başında ise ürün yerleştirme gelmektedir. bu çalışmanın amacı; genel anlamda sosyal medyada, özelde instagram çerçevesinde farklı hesap kategorilerinde (moda, gezi-seyahat, makyaj-güzellik, sağlık-yaşam) içerik üreten nüfuzluların yaptıkları ürün yerleştirmeleri hangi mesaj stratejisi ile ele aldıklarını incelemektir. araştırma kapsamında, 8 makro nüfuzlunun 799 instagram paylaşımı içerik analizi yöntemiyle incelenmiş ve bulgular paylaşılmıştır. çalışmanın sonuçları, makro nüfuzluların en çok transformasyonel (dönüşümsel) mesaj stratejilerini kullandıklarını ve tüketicileri duygusal çekiciliklerle etkilemeye çalıştıklarını ortaya koymaktadır.

bu çalışmada, adıyaman ilinin hayvan potansiyeli ele alınmış ve elde edilebilecek enerji miktarı belirlenmiştir. adıyaman ilindeki büyükbaş, küçükbaş ve kanatlı atıklarından elde edilebilecek gübre miktarlarının biyogaz olarak değerlendirilmesi çalışması yapılmıştır. büyükbaş, küçükbaş ve kanatlı hayvan verileri adıyaman i̇l gıda tarım ve hayvancılık i̇l müdürlüğü’nden alınmıştır. bu verilere göre 2015 yılı itibariyle il genelinde 81.733 adet büyükbaş, 305.724 adet küçükbaş ve 231.358 adet kanatlı hayvan bulunduğu hesaplanmıştır. hesaplanan atık miktarlarına göre, elde edilebilecek gübre miktarı büyükbaş hayvanda 294.238.80 tonyıl-1, küçükbaş hayvanda 214.006.80 tonyıl-1 ve kanatlılarda ise 5.089.88 tonyıl-1 olarak hesaplanmıştır. hesaplanan gübre miktarlarına göre biyogaz üretim miktarı büyükbaş hayvanda 6.473.253.60 m3yıl-1, küçükbaş hayvanda 8.274.929.60 m3yıl-1 ve kanatlılarda ise 264.673.50 m3yıl-1 olup, toplam elde edilebilecek enerjinin eşdeğer karşılıkları ise 70.560.426.49 kwhyıl-1 (254.017.53 gjyıl-1) olarak hesaplanmıştır. i̇l genelinde hayvansal atıkların bir biyogaz tesisi ile enerjiye dönüştürülmesi mikro ve makro ekonomi açısından önem arz etmektedir.

türkiye, "sağlıkta dönüşüm programı" ile büyük değişikliklerin olduğu önemli bir dönüşüm süreci gerçekleştirdi. bununla birlikte, sağlıkta dönüşüm programının uygulanmasından bu yana türkiye'de hastanelerin uygulamaları ve davranışlarıyla ilgili birçok şeyin istatistik kayıtları elde edilebildi. bu kayıtlar, reformlardan kaynaklanan çeşitli sorunlara işaret ederken, bunlara ilişkin metodolojik bir analiz nadiren gözlemlenmiştir. çalışmada, il düzeyindeki sağlık hizmetlerinin beş yıllık verilerine dayalı olarak, türkiye'nin sağlık reformu sonrasındaki dönemde sağlık hizmetleri sektörünün üretken verimliliği analiz edilmektedir. etkinlik ölçümlerinin elde edilmesinde, veri zarflama analizi olarak bilinen parametrik olmayan bir yaklaşım kullanılmıştır. 2009 ve 2013 yılları arasındaki verimliliğin bulunmasında, malmquist endeksi kullanılmıştır. ayrıca, değerlendirme değerleri 1'e eşit olan illerin sıralanması için süper etkinlik modeli uygulanmaktadır. hesaplanan malmquist endeksine göre sonuçlar incelendiğinde, sağlık hizmetleri sektöründe 47 ilin verimliliğini arttırdığı ancak 34 ilin verimliliğini azalttığı gözlemlenmektedir. öte yandan, sonuçların değerlendirilmesi ile ekonomik kalkınma düzeyinin ve hastanelerin etkinlik performansının mutlaka birlikte hareket etmediğini göstermektedir.

engelli bireylerin ekonomik ve toplumsal yaşama katılımlarının en iyi yollarından biri istihdam edilmeleridir. türkiye’de çalışabilir durumda olan engelli nüfusun önemli bir kısmının işgücüne dahil olmadığı bilinmektedir. diğer yandan istihdam halinde olanlar da çalışma yaşamında önemli sorunlarla karşı karşıyadırlar. bu sorunların başlıcaları; işyerindeki fiziki engeller, engelli çalışanlara yönelik tutum ve önyargılar, vasıfsız işlerde, düşük ücretlerle çalışmak zorunda olmaları, terfi imkanlarının yoksunluğudur. bu çalışmanın amacı engelli çalışanların karşılaştıkları sorunların çanakkale ili örneğinde incelenmesidir. kota sistemi ile istihdam edilen 9 engelli çalışanla nitel bir araştırma gerçekleştirilmiştir. yarı yapılandırılmış görüşme formu ile veriler toplanmıştır. görüşmelerden elde edilen veriler maxqda analytics pro 2020 programı ile analiz edilmiştir. elde edilen bulgulara göre katılımcıların en yoğun olarak değindikleri sorunlar; niteliklerinin altında işlerde çalışmaları, açık işlerin engellilere uygun olmaması ve olumsuz işveren tutumudur. engelli çalışanlar engelli olmaları dolayısıyla hiçbir şey yapamayacaklarına dair inançların yıkılmasını istemektedirler. toplumun ve işverenlerin kendilerine güvenmeleri halinde daha verimli olacaklarını ifade etmektedirler.

atatürk baraj gölü’nün evsel ve endüstriyel atık sularıyla kirlenen sitilce ve göreceli olarak temiz bölge olan samsat bölgelerinden dört farklı balık türü, 2013 yılının ağustos ayında yakalanmıştır. silurus triostegus, chalcalburnus tarichi, chondrostoma regium ve carassius carassius türlerinin balıkların solungaç, karaciğer ve kas dokularındaki cu, zn, fe, cd, pb ve cr düzeyleri i̇ndüktif olarak birleştirilmiş plazma optik emisyon spektrometresi (icp-oes) cihazıyla belirlenmiştir. metal düzeylerinin çalışma bölgelerinden etkilendiği ve tüm örneklerin dokularındaki en yüksek metal düzeylerinin kirli bölgede daha yüksek olduğu saptanmıştır. sitilce ve samsat örneklerinin kas dokularındaki en yüksek metal düzeyleri µg/g kuru ağırlık olarak sırasıyla; 0,75 ve 0,18 (cu); 22,58 ve 7,42 (zn); 27,11 ve 7,22 (fe); 0,09 ve saptanamadı (sp) (cd), 0,29 ve sp (pb), 0,13 ve sp (cr) olarak bulunmuştur. atatürk baraj gölü’nün sitilce bölgesindeki balıkların kas dokularında önemli düzeylerde ağır metallerin biriktiği ancak bu değerlerin yasal olarak izin verilen limitlerin altında olduğu belirlenmiştir.

tarımsal üretimde pazar garantisinin artması sonucu sulama projelerinin yer almadığı ya da henüz tamamlanmamış yerlerde tarımsal faaliyetlerde yeraltı suyuna talep son yıllarda hızla artmıştır. ancak bölgede yaşanan kuraklık ve yeraltından yıllık beslenme miktarı üzerinde aşırı su çekilmesi, her geçen yıl çiftçilerin suya ulaşmasını zorlaştıracaktır. diyarbakır çınar ovası yer altı su potansiyeli açısından zengin bir bölgedir. bu bölgede gap sulama projelerinin hala hayata geçirilmemiş olması nedeniyle yer altı su kullanımı önemli ölçüde artmıştır. bu çalışmada çınar ovasında açılmış 1996-2011 yılları arasında açılmış olan su kuyularının statik su seviyeleri coğrafik bilgi sistemleri (cbs ) yardımıyla interpolasyon yapılarak dönemsel veriler incelenmiş, dönemsel tematik haritalar oluşturulmuştur. bu haritalar yardımıyla tarımsal alanlarda sulama etkisi ile yer altı su değişiminin etkileri araştırılmış, zaman içinde yer altı su seviyesinin özellikle orta ve batı bölgelerinde düştüğü tespit edilmiştir.

stafilokokal enterotoksin’lere ait bugüne kadar 24 farklı antijenik serotip tanımlanmıştır fakat stafilokokal gıda zehirlenmelerinin % 95’inden klasik enterotoksinler (a, b, c, d ve e) sorumlu tutulmaktadır. staphlyococcus aureus (s. aureus), gıdada bulunan toksinlerinin alınımını takiben 2-4 saat sonra abdominal kramplar, bulantı, kusma ve diyare gibi zehirlenme semptomlarına neden olan ubiquiter özelliğe sahip bir mikroorganizmadır. peynir, yüksek seviyedeki besinsel içeriğinden ötürü s. aureus’un gelişimi için uygun bir substrattır. s. aureus’un peynirde ortaya çıkışının sebebi olarak yüksek miktarda s. aureus içeren mastitisli sütlerin pastörize edilmeden peynire işlenmesi, kullanılan starter kültür aktivitesinin yetersiz olması, sütün pastörizasyon sonrası kontaminasyonu ile ürünün işlenmesi ve depolanması sırasındaki uygun olmayan şartlar düşünülmektedir. birçok peynir türünün üretimi ve olgunlaşması sırasında s. aureus’un gelişimi ve bazı vakalarda enterotoksin üretimi, sanitasyon öneminden dolayı bazı araştırmacılar tarafından incelenmiştir. bu çalışmada s. aureus’un genel karakteristikleri, peynirdeki varlığı, epidemiyolojisi ve koruma-mücadele yöntemleri derlenmiştir.

öz: türkiye’de farklı yabancı dillerde çeviri eğitimi veren birçok bölüm bulunmaktadır. bu bölümlerde eğitimin nasıl yürütülmesi gerektiği konusu, alanda önemli tartışma konularından bir tanesi olmaya devam etmektedir. konunun daha sistematik ve profesyonel bağlamda ele alınması, alanda yapılmış ve yapılacak çalışmalara yeni açılımlar sağlayabilir. günümüzde artan sayıdaki işletme ve akademik birim kalite olgusunu çalışma alanının önemli ölçütleri arasında kabul etmektedir. çeviri eğitimi de, türkiye için oynadığı politik, kültürel, ekonomik ve teknolojik önemi dikkate alındığında, kalite standartları oluşturulması gereken önemli bir alan olarak kabul edilmelidir. bu çalışmada, öncelikle çeviri eğitiminde kaliteyi etkileyen faktörler belirlenip, bu faktörlerin yapıları ve nitelikleri ortaya konulacaktır. sonrasında, bu faktörlerin elde olan pozitif nitelikleri ve negatif nitelikleri saptanmaya çalışılacak, hangi olguların iyileştirilmesi gerektiğine değinilecektir. böylelikle bu araştırmanın, çeviri eğitiminde kalitenin sağlanmasını konu edinecek olan ileriki çalışmalara zemin oluşturması beklenmektedir. anahtar sözcükler: çeviri eğitimi, kalite, çeviri eğitiminde standardizasyon

askerî müdahalenin yaşandığı ülkelerde çoğu zaman olağandışı siyasî, ekonomik, toplumsal problemler yaşanmaktadır. türkiye, 27 mayıs 1960 ile başlayan askerî darbe süreçlerinde de birtakım toplumsal problemler yaşamıştır. yaşanan problemlerin bir kısmının ekonomik problemler olduğu görülmektedir. bu nedenle ülkenin içinde bulunduğu ekonomik görünüm son derece önemlidir. bu yazıda, türkiye’de 15 temmuz günü yaşanan askerî darbe girişimi sırasında ve en son gerçekleşen 12 eylül 1980 askerî darbesi dönemindeki ekonomik tablolarının karşılaştırılması amaçlanmaktadır. bu amaçla darbe dönemlerinden geriye doğru son üç yılı kapsayan; büyüme rakamları, kişi başına düşen millî gelir miktarı, işsizlik oranları ve enflasyon oranları incelenmiştir.her iki dönemin ekonomik verileri açısından 15 temmuz 2016 ile 12 eylül 1980 arasında önemli farklılıklar görülmektedir. sadece işsizlik oranı her iki dönemde de aynıdır, bunun dışında kalan makro ekonomik göstergelerde 12 eylül döneminin aleyhine 15 temmuz döneminde pozitif veriler görülmektedir. ekonomik göstergelerdeki pozitif veriler 15 temmuz darbe girişiminin savuşturulup akim kalmasında son derece etkili olmuştur

uluslararası savaş ve kültür sempozyumu, amasya üniversitesi ve kıbrıs balkanlar avrasya türk edebiyatları kurumu (kibatek) iş birliği ile 17-19 kasım tarihleri arasında amasya üniversitesinde gerçekleştirilmiştir. savaş, kültürü şekillendiren, yönlendiren ve değiştiren ve kültürle olan bu ilişkisinden dolayı kendi diyalektiğini doğuran bir olgudur. savaşın kültür ile olan ilişkisinin ortaya çıkardığı çok anlamlılık nedeniyle sempozyumun konuları, savaş ve barış, tarihte savaş, türk tarihinde savaş, edebiyat ve savaş, antropolojik anlamda savaş, sosyolojik anlamda savaş, savaş ve psikoloji, savaş ve eğitim, savaş ve sinema, (sanal) savaş oyunları, savaş ve kadın, savaş ve çocuk, dünya savaşları, savaş ve din, savaş ve medya, savaş ve kültürel değişim/dönüşüm, savaş ve politika, uluslararası i̇lişkiler ve savaş, kültür savaşları, savaş ve liderlik, savaş ve göç, savaş ve ekonomi, savaş ve hukuk olarak belirlenmiştir. sempozyum, belirlenen zengin konu başlıkları ile savaş olgusunun farklı açılardan değerlendirilebilmesini sağlayan çok sayıda bildirinin sunulmasını sağlamıştır.

bu çalışmada osmanlı siyasi ve kültürel tarihinde farklı bir yere sahip, osmanlı fetret döneminin önemli simalarından fakih bedreddin simavî’nin i̇slam hukuku açısından en meşhur ve en önemli eseri câmiu’l-fusûleyn’in tanıtımı yapılmıştır. uzun süre müftü ve kadıların el kitabı olan bu eser, üsrûşenî’nin (öl. 632/1235) otuz fasıldan oluşan el-fusûl’ü ile i̇mâdüddin’in (öl. 670/1271) kırk fasıldan oluşan fusûlü’l-ihkâm fî usûli’l-ahkâm adlı eserlerinin bir araya getirilmesi suretiyle oluşturulmuştur. kendisinden sonra yazılan birçok esere kaynaklık eden ve mecelle’nin kaynakları arasında da yer alan bu eserin tanıtımına geçilmeden önce osmanlı fetret dönemine, şeyh bedreddin’in kısaca hayatına, ilim tahsiline, isyan hareketine ve idamına işaret edilmiştir. eserin yazılış gayesi, özelliği, muhtevası, kaynakları, eserin yazılmasında takip edilen yöntem, yazma nüshaları, eser üzerine yapılan çalışmalar ve esere atıfta bulunan bazı kaynaklar hakkında genel bir değerlendirme yapılarak ilgili konular hakkında açıklamalara yer verilmiştir.

bu çalışma, pilotlar vakfı üyesi olarak aktif çalışma hayatını sürdüren 654 kişiye sosyal ve kültürel imkanlar, yönetim sistemi ve arşiv ve dış paydaşların kullanımı gibi faktörleri arttırmaya yönelik hazırlanan pilotlarda ekip kaynak yönetimi ölçeği’nin (pekyö) geçerlilik ve güvenilirliğinin sağlanması amacıyla yapılmıştır. gerçekleştirilen açıklayıcı ve doğrulayıcı analizler sonucunda, anketin 5’li likert tipi, 3 alt boyutlu (sosyal ve kültürel imkanlar, yönetim sistemi ve arşiv, dış paydaşlar), 20 sorudan oluşan yapısı belirlenmiştir. ölçeğin faktör yükleri 0,524 ile 0,797 arasında değişmektedir. ölçeğin 3 faktörlü yapısının doğrulanması amacıyla yapılan doğrulayıcı faktör analizinde en çok olabilirlik kestirim yöntemi ile elde edilen ki-kare değeri 508,273 (sd=149, p<0,001) olarak bulunmuştur. uyum indeksleri (gfi=0,927, agfi=0,897, cfi=0,947, rmsea=0,061, rmr=0,069) kabul edilebilir olup, ölçeğin yapısal geçerliliği sağlanmıştır. ölçeğin güvenilirliliğini ölçmek amacıyla kullanılan cronbach’s alpha katsayısı 20 soru için 0,923 değeri belirlenmiştir. analizler ölçeğin pilotların ekip kaynak yönetimi çerçevesinde belirlenen faktörlerin kullanımını arttırmaya yönelik olarak geçerli ve güvenilir bir ölçek olduğunu göstermektedir.

bu çalışmada, giresun bölgesinde yetişmekte olan karayemiş (laurocerasus officinalis roemer, taflan) meyvelerinin kuruma karakteristikleri üç farklı kurutma yöntemiyle incelenmiştir. kuruma karakteristiklerinin incelenmesi için kullanılan yöntemler; geleneksel kurutma, mikrodalga (md) kurutma ve infrared (ir) kurutma sistemleridir. karayemiş, geleneksel kurutma yöntemiyle 4 gün ortam şartlarına maruz bırakılarak kurutulmuştur. i̇nfrared ısıtıcı ile yapılan deneylerde 200-500w aralığında 4 farklı dalga çıkış gücünde çalışılmıştır. mikrodalga kullanılarak yapılan deneylerde 450-700w aralığında 3 farklı dalga çıkış gücünde nem giderimi gerçekleştirilmiştir. minimum kuruma süresi i̇nfrared kurutucu için yaklaşık 90 dk, mikrodalga kurutucu için yaklaşık 20 dk civarındadır. sonuç olarak, en yüksek kuruma hızının mikrodalga kurutucu sisteminde 700w’da bulunmuştur. md, ir ve geleneksel kurutma yöntemleri ile elde edilen veriler 3 farklı matematiksel modelde denenmiştir. karayemiş meyvesi için kurutma sistemlerinden midilli ve kuçuk modelinin diğerlerine göre daha uygun olduğu belirlenmiştir.

ülke imajı belirli bir ülke hakkındaki tanımlayıcı, çıkarımsal ve bilgilendirici inançların toplamı olarak tanımlanır (martin ve eroğlu; 1993:193). tüketicilerin ürün kalitesine yönelik değerlendirmelerini etkilediği için de uluslararası pazarlama literatüründe çokça çalışılan bir araştırma alanıdır. bugüne kadar yapılan çalışmaların sahip olduğu araştırma tasarımlarının ve kullanılan ölçeklerin ülke imajının boyutları çerçevesinde çok büyük bir çeşitlilik arz ettiği görülmektedir (örn. bu çeşitlilik içerisinde yaşanan kavramsal karmaşa ve ülke imajı bileşenlerini ölçen ölçekler çerçevesinde gözlemlenen geçişkenlik, önemli bir sorun olarak araştırmacıların karşısında durmaktadır (roth ve diamantopoulos, 2009). yapılan çalışmada öncelikle ülke imajı araştırmalarında ortaya çıkan kavram karmaşasını giderecek tanımlamalar yapılarak kavramsal çerçeve çizilmeye çalışılmıştır. bunun yanında ülke imajı bileşenlerinin ölçümü ile ürün-ülke imajını ölçen ölçeklerin kullanımı konusunda yapılan hatalar ve bunlara getirilen eleştiriler derlenmiştir. araştırmada özellikle genel ülke imajı ile ürün-ülke imajının birbirinden ayrıştırılarak çerçevesinin tam olarak çizilmesi gerektiği vurgulanmış ve birincisinin ikincisi üzerinde yaptığı etkiler açıklanmıştır.

bu çalışmada beşeri sermaye oluşumu ve internet kullanımının işgücü başına gelir üzerindeki etkileri araştırılmıştır. i̇nternet bir takım yenilikçi fırsatlar sunarak bilgi alışverişi sağlamakta ve bu durum ekonomik büyümeye pozitif etki yapmaktadır. i̇nternetin sunduğu yeni fırsatları kullanmayı ve bunun yarattığı etkinin boyutunu ise ekonomideki mevcut beşeri sermaye stoku belirler. bu amaçla 35 oecd ülkesine ait 1990-2018 yıllarını kapsayan yıllık verilerle panel veri seti hazırlanmış ve panel veri ekonometrisi yöntemleriyle analizler gerçekleştirilmiştir. elde edilen sonuçlara göre internet kullanımının %1 artması işgücü başına geliri yaklaşık %0.02 düzeyinde artırmaktadır. bu sonuç içsel büyüme teorileri doğrultusunda beşeri sermaye oluşumunun ekonomik büyümedeki pozitif rolünü destekleyen bulgular sunmaktadır. oecd ülkeleri genelinde internet kullanımının maliyetini düşürmek, internetin kalitesini arttırmak amacıyla bilgi ve iletişim teknolojileri bi̇t sektörüne yatırım yapmak ve internetin sunduğu olanaklardan tam olarak faydalanabilmek için beşeri sermayeyi geliştirmeye devam etmek ülkelerde işgücü başına gelirin artırılmasına katkı sağlayacaktır

kırsal alanlar, sahip oldukları doğal ve beşerî özellikler nedeniyle, ekonomik faaliyet yelpazesinin darlığı ile dikkat çekerler. ancak aynı nedenler, kırsal alanları önemli turizm merkezleri haline getirebilmektedir. zira söz konusu alanlar, geleneksel özellikler ile kültürel yapının korunduğu, insanın çevre üzerindeki olumsuz etkilerinin asgari düzeyde gerçekleştiği yerler olup, son yıllarda turizm açısından önem kazanmaya başlamışlardır. turistik çekicilikler açısından oldukça zengin bir potansiyele sahip olan şavşat, bu yönde yapılacak olan planlama ve çalışmalarla söz konusu sektörde önemli bir merkez konumuna gelebilir. nitekim 2015 yılında şavşat ilçesinin türkiye’nin 10. sakin şehri cittaslow seçilmiş olması, bir taraftan bu potansiyelin bir yansıması olarak karşımıza çıkıyor iken, diğer taraftan da bu potansiyelin tanıtımı ve değerlendirilmesi açısından önemli bir fırsattır. bu amaçla çalışmada, şavşat ilçesinin turistik çekicilikleri ele alındıktan sonra, bu potansiyelin değerlendirilmesi için yapılması gerekenler dile getirilmiştir. ayrıca kırsal turistik çekicilikler açısından şavşat’ın swot analizi yapılarak, fırsatlar ve tehditler ortaya konmaya çalışılmıştır.

bu çalışmanın amacı sınıf öğretmeni adaylarının doğal sayılarda dört işlem ile ilgili kurdukları problemleri ve problem kurma becerilerini incelemektir. veriler, nitel araştırma yaklaşımları arasında yer alan durum çalışması yöntemi kullanılarak toplanmıştır. çalışmaya 72 dördüncü sınıf, sınıf öğretmeni adayı katılmış ve çalışmanın verileri 2 sorudan oluşan serbest problem kurma soru seti aracılığıyla toplanmıştır. verileri analiz etmek için içerik analizi yaklaşımı kullanılmıştır. çalışmanın bulgularına göre, bazı öğretmen adaylarının yeterli müfredat bilgisine sahip olmadığı için kazanıma uygun olmayan problemler kurdukları belirlenmiştir. ayrıca, sözel denklem ve sembolik denklem kuran ve hiç problem kuramayan öğretmen adaylarının ise alan bilgisinin, problem çözme deneyiminin ve yaratıcılık yeteneklerinin yeterli olmadığı sonucuna ulaşılmıştır. çalışmaya katılan öğretmen adaylarının büyük çoğunluğu az işlemli sözel problemler kurmuşlardır. bu doğrultuda, matematik öğretimi için alan bilgisi derslerinin ders saatleri arttırılarak öğretmen adaylarının alan ve müfredat bilgilerini artırılması sağlanabilir.

makine parçalarının montajında genelde, diş açılmış bağlantı elemanları kullanılmaktadır. diş açma, talaşlı imalat operasyonlarından biridir. açılan diş profili, kritik bir öneme sahiptir. diş profili, kullanım yerine ve amacına göre değişiklik göstermektedir. açılacak olan diş profili, kullanılan kesici uç (insert) geometrisi ile doğrudan ilişkilidir. piyasada, diş açma işlemlerinde çok farklı tip ve özelliklere sahip kesici uçlar bulunmaktadır. dolayısı ile açılacak olan diş profili için uygun bir kesici ucun belirlenmesi, uzman olmayanlar için zor ve zaman alıcı olabilmektedir. bu çalışmada dış çapa ve delik içine diş açma operasyonları için kesici uç belirleyen bir uzman sistem geliştirilmiştir. expertts adı verilen sistemin bilgi tabanında vidalar için bilgiler kullanılmış ve kurallar oluşturulmuştur. expertts, kappa-pc uzman sistem paket programı kullanılarak tasarlanmıştır. geliştirilen sistem ile vida açma operasyonları için kesici uç ve kesme parametrelerinin seçiminde uzman ihtiyacı en aza indirilerek karar verme süresinin azaltılması sağlanmıştır.

aromatik yapılı, çevresel koşullarda zorlukla parçalanabilen, kararlı organik kirleticilerin başında gelen pestisitler, atmosfere, su sistemlerine, besin zincirine taşınmakta, asıl kaynaklarından çok uzak noktalarda birikebilmektedir. konvansiyonel arıtma proseslerinin pestisitlerin gideriminde yetersiz kalmasından dolayı kirletilmiş sulardan uzaklaştırılmaları için yeni arıtım teknolojilerine ihtiyaç duyulmaktadır. son yıllarda, su sistemlerinden konvansiyonel tekniklerle arıtılamayan kirleticilerin giderilmesinde birleşik fotokatalitik-biyolojik arıtma umut verici bir alternatiftir: fotokataliz toksik organikleri biyolojik olarak parçalanabilir ürünlere dönüştürürken, biyolojik parçalama ürünlerini verimli şekilde mineralize eder. ön arıtma sırasında gereksiz kimyasal ve %60 oranında enerji sarfiyatından kaçınmak amacıyla ön arıtma basamağında mineralizasyon yüzdesi minimalize edilerek çalışma maliyeti düşürülür. literatüre göre yalnız kimyasal prosesle yaklaşık %80 pestisit parçalanması ve %50’den az mineralizasyon gözlemlenebilirken hibrit reaktör sistemiyle tamamen parçalanma ve yaklaşık %90 pestisit mineralizasyonu elde edilebilmektedir. bu derlemenin amacı, fotobiyokataliz işleminin, bireysel fotokataliz ve/veya biyolojik arıtma yöntemlerine göre pestisit giderim koşulları kapsamında, temellerini, mekanizmalarını ve literatürde yer alan güncel çalışmaları ele almak ve incelemektir.

i̇nfertilite; tıbbi, psikolojik ve sosyal sorunları beraberinde getirerek çiftler için yaşam krizine dönüşebilir. bu çiftlerin çoğu infertilite nedeniyle bir bebeğe sahip olabilmek için tedaviye başvurmaktadırlar. uzun süre bekleyişten sonra ani oluşan bir gebelikle; anne baba kimliğine birden bürünebilmek kolay olmayabilir ve çiftlerin sık sık danışmanlık almaya gereksinimi olabilir. özellikle anne; gebeliği kabullenememe, bebeğini kaybetme korkusu, anksiyete, bulantı kusma gibi sorunlarla karşılaşmaktadır. ayrıca bu annelerin çoğu; ileri yaşın getirdiği riskler, çoğul gebelikten kaynaklanan komplikasyonlar, multifetal redüksiyona karar verme durumuyla da yüzleşebilmektedir. bu nedenle, bu çiftler daha fazla danışmanlığa gereksinim duyabilmektedirler. hemşireler; bu çiftlere danışmanlık hizmeti vermek için ideal pozisyondadır. bu çiftlerin karşılaşabileceği sorunları bilmek ve hemşirelerin bu konuda verebileceği danışmanlık hizmetini bilmesi; bu çiftlerin yaşayacağı sıkıntıların en aza indirgenmesi açısından oldukça önemlidir. bu derleme; tedavi sonrası gebe kalan kadınların spontan gebelere göre yaşadığı problemleri ve bu gebelere verilecek danışmanlık hizmetlerini tanımlamayı amaçlamıştır.

bu çalışmada, meşe palamudunun (q. coccifera) dış-kabuk, külah ve iç kısmından elde edilen özütlerin; a549, mcf-7, hela kanser hücreleri ve kanserli olmayan huvec hücrelerine karşı potansiyel antikanser, antiproliferatif ve nekrotik kapasiteleri araştırılmıştır. analizler sonucunda, meşe palamudunun farklı kısımlarından elde edilen ekstrelerin en düşük konsantrasyonda dahi antikanser ve antiproliferatif etkiye sahip oldukları ortaya konulmuştur. palamut meyvesinin külah kısmından elde edilen etanol özütleri, 5.04±0.02 ile 18.04±0.16 µg/ml arasında değişen ic50 değerleriyle, diğer kısımlarından elde edilen özütlerden daha yüksek antikanser aktivite göstermiştir. en yüksek oranda sitotoksik aktivite mcf-7 hücrelerine karşı gözlenirken; en düşük sitotoksik aktivite ise a549 hücrelerinde gözlenmiştir. antikanser ve antiproliferatif aktivite sonuçlarının aksine, en yüksek ldh aktivitesi hela hücrelerinde belirlenmiştir. mtt ve tripan mavisi analiz sonuçlarıyla uyumlu olarak, en yüksek ldh salınım kapasitesi külah kısmından elde etanol özütlerinde saptanmıştır. bu çalışma; meşe palamudunun, kanser hücrelerinde hücre büyümesini konsantrasyon ve zamana bağlı olarak engelleme potansiyeline sahip olduğunu ortaya koyan, özgün bir çalışmadır.

üniversite kütüphaneleri hizmet verdiği kullanıcı grubunun bilgi ihtiyaçlarının karşılanmasında sorumlulukları bulunan kurumlardır. diğer kütüphane türlerinde olduğu gibi üniversite kütüphanelerinde de oluşturulan kullanıcı kayıtları bireyi tanımlayabilecek hatta bilgi arama davranışlarıyla da ilişkilendirilebilecek düzeyde kişisel verilerden oluşabilmektedir. bu noktada üniversite kütüphanelerindeki kullanıcı verilerinin izinsiz ve yetkisiz kullanıma karşın korunması gerekliliği ortaya çıkmaktadır. bu çalışmada, üniversite kütüphanelerinin kişisel verilerin korunmasına yönelik uygulamalarının betimlenmesi amaçlanmıştır. belirlenen amaç çerçevesinde çalışmada öncelikle konuyla ilgili literatürden hareketle 15 üniversite kütüphanesindeki kişisel verilerin yönetimine dönük uygulamaları yöneticilerle yapılan görüşmelerle analiz edilmiştir. bulgular, kütüphanelerde kayıt altına alınan kullanıcı verilerinin farklılık gösterdiğini ve kütüphanelerin yaklaşık yarısında kullanıcılardan kişisel verilerinin toplanmasına ve işlenmesine yönelik onaylarının alınmadığını ortaya koymuştur. araştırmanın sonucunda, üniversite kütüphanelerinde kullanıcılara yönelik kişisel verilerin toplanması, kaydedilmesi, sınıflandırılması, işlenmesi, tutulması ve saklanması ve kullanıcılardan kişisel verilerin işlenmesine yönelik onaylarının alınması noktasında eksiklikler olduğu saptanmıştır.

zeynep çelik’in1 kültürel çalışmalar ve tarih türündeki derleme çalışması avrupa şark’ı bilmez: eleştirel bir söylem (1872-1932), 2020 yılı ekim ayı itibarıyla koç üniversitesi yayınları’ndan çıktı. kitap, adını 1872’de namık kemal’in i̇bret dergisi’nde yayınlanan aynı isimli makalesinden2 alıyor. çalışma, yirminci yüzyılın en çok tartışılan metinlerinden olan şarkiyatçılık’tan3 bir asır önce, osmanlı- türk entelektüellerinin avrupa’nın şark’a ilişkin ön yargı ve yanlışlarla dolu paradigmalarına tepki olarak kaleme aldıkları bazı metinlerden oluşuyor. zeynep çelik’in seçkisiyle bir araya getirilen bu metinler roman, şiir, hikâye, makale, dergi ve gazete yazıları gibi birbirinden çok farklı edebi türlere ait olduğu gibi aralarında fotoğraf kolajı gibi görsel yayınlara da yer veriliyor. çelik’in derlemesindeki isimler, eserdeki sırasıyla: namık kemal, ebüzziya (tevfik), halid ziya, ahmet haşim, halide edib, şevket süreyya, celal esad, ismayıl hakkı, ahmed midhat, fatma aliye, ömer lütfi, i̇zzet melih, nâzım hikmet, ömer seyfeddin ve ercümend ekrem.

bu araştırmanın amacı, farklı bölümlerde öğrenim gören üniversite öğrencilerinin müziğe yönelik ilgi düzeylerini incelemektir.araştırma deseni olarak genel tarama modeli kullanılmıştır. araştırmanın çalışma grubunu, 2018-2019 öğretim yılı bahar döneminde, batı karadeniz bölgesinde yer alan bir devlet üniversitesinde öğrenim gören 105 (61 kadın, 44 erkek) öğrenci oluşturmaktadır. farklı bölümlerde öğrenim gören öğrencilerin müziğe yönelik ilgi düzeylerini ölçmek için, okay, gençel ataman ve kırtak ad (2015) tarafından geliştirilen ‘müziğe yönelik i̇lgi ölçeği’ kullanılmıştır. elde edilen veriler, mann-whitney u ve kruskal wallis h testi aracılığıyla analiz edilmiştir. araştırma bulguları; tıp, makina mühendisliği ve türk dili ve edebiyatı olmak üzere üç farklı bölümde öğrenim gören üniversite öğrencilerinin müziğe yönelik ilgi düzeyleri arasında istatistiksel olarak anlamlı bir farklılık olduğunu göstermiştir. ayrıca öğrencilerin yaş ve sınıf değişkenleri arasında istatistiksel olarak anlamlı bir farklılık bulunmazken, cinsiyet ve lise türü değişkeni açısından da anlamlı bir farklılık olduğu saptanmıştır.

letaifnameler, osmanlı dönemi mizah geleneği için çok önemli bir konuma ve işleve sahiptir. özellikle bu tarz eserlerin xix. yüzyılda matbaa hurufatı (tipografya) ve taş baskı (litografya) yöntemleriyle basılmaya başlanması, türün geniş bir monografik kabiliyete sahip olmasını sağlamıştır. ayrıca bu eserler her ne kadar doğası gereği ‘yazılı kültür ortamı’na dâhil edilse de esasında ‘sözelleştirme’ye bağlı olarak ‘sözlü kültür ortamı’na dönük dinamik bir yapının niteliklerini taşımaktadır. yani bu tarz eserler, bireysel okumanın aktif rol oynadığı durumlarda bile türlü özellikleriyle muhatabını kendi ‘bağlamı’ndan tamamen koparamamıştır. zira bu durum, öncesinde tarihî ve kolektif derinliğe sahip köklü bir ‘sözlü kültür ortamı’nın varlığından dolayı bir çeşit zorunluluğa dönüşmüştür. xix. yüzyıl divan şairi hasan nüzhet efendi’nin kaleme aldığı “letâ’ifi esnâf” adlı eser, osmanlı döneminde okunan latife kitaplarından biridir. eser, esnaflara dair latifeleri dile getirmenin yanında sözel bazı nitelikleri de bünyesinde barındırmaktadır. aynı zamanda dönemin dili, folkloru ve etnografyası açısından da önemli bilgileri ihtiva etmektedir

bu çalışmada atık çay (aç) kullanılarak ni(ii) iyonunun biyosorpsiyonu araştırılmıştır. ni(ii) giderme veriminin (e) ve biyosorpsiyon kapasitesinin (qe) belirlenebilmesi amacıyla temas süresi, sıcaklık, ph, başlangıç ni(ii) derişimi ve aç dozu gibi çeşitli deney koşulları altında kesikli deneyler yapılmıştır. biyosorpsiyonun ilk dakikalarda çok hızlı gerçekleştiği ve ilk 30 dk.’da dengeye ulaşıldığı tespit edilmiştir. ayrıca ph’ın yükselmesi ile biyosorpsiyon veriminin arttığı ve ph 5–7 arasında en yüksek değerlerde olduğu ve çözelti sıcaklığının artmasıyla qe’nin de yükseldiği belirlenmiştir. deneysel veriler kullanılarak hesaplanan r2, qden ve qhes değerlerine göre adsorpsiyon eşitliğin en iyi, langmuir ve temkin izoterm modelleri ile tanımlanmaktadır. deney verileri ni(ii) iyonlarının aç’ye biyosorpsiyonunun ekzotermik bir reaksiyon olduğunu göstermektedir. kinetik modeller kıyaslandığında, biyosorpsiyonun en iyi yalancı ii. derece kinetik model tarafından tanımlandığı belirlenmiştir. termodinamik parametreler adsorpsiyon işleminin aç tarafından ni(ii) iyonlarının uzaklaştırılmasında kullanılabileceğini göstermektedir. ayrıca farklı çözücüler ile yapılan desorpsiyon çalışmasında aç’nin sorbent olarak yeniden kullanabilirliği belirlenmiştir.

türkiye’de ilkokul döneminden başlayarak pek çok kurumda, çalgı eğitimi içerisinde flüt eğitimi verilmekte, eğitimci ve sanatçı yetişmektedir. son yıllarda, türkiye’de flüte yönelik ilginin artması ile flüt eğitiminin yanı sıra metotlar, ders kitapları ve derleme eser albümleri yayımlanmaya başlamıştır. araştırmada, flüt için yazılıp yayımlanmış türkçe metotlar hangileridir, metotların içerikleri nelerden oluşmaktadır, metotların içerikleri arasındaki farklılıklar ve benzerlikler nelerdir? gibi sorulara cevaplar aranmıştır. araştırma, betimsel olup durum tespiti yapılmıştır. araştırma 2016 yılına kadar yayımlanmış olan flüt metotları ile sınırlandırılmıştır. konu ile ilgili alan yazın taraması ve türkçe flüt metotlarının incelenmesinde doküman analizi tekniği kullanılmıştır. araştırmadan elde edilen bulgulara göre 2016 yılına kadar türkiye’de yayımlanan dört türkçe flüt metoduna ulaşılmıştır. metotlar arasında içerik bakımından farklılık ve benzerlikler bulunduğu tespit edilmiştir. bu tespitler ışığında, flüt için yazılacak metotların ve eser albümlerinin çeşitli amaçlarla farklı seviyelerde yazılmasına yönelik öneriler geliştirilmiştir.

türkiye, zeytin üretiminde dünyanın önde gelen ülkelerinden biridir ve üretilen zeytinin büyük bir kısmı zeytinyağı eldesinde kullanılmaktadır. yağ üretim, sırasında oluşan zeytin karasuyu, akdeniz ülkelerinde başlıca çevresel sorunlardan biridir. bu atıksu, yüksek kimyasal oksijen ihtiyacı (koi̇), biyokimyasal oksijen ihtiyacı (boi̇), askıda katı madde (akm), yağ ve koyu renk ile karakterize edilmektedir. aynı zamanda yüksek miktarlarda fenolik bileşikler ve lipitler içermektedir. gerek yüksek organik madde içeriği gerekse inhibe edici ve kompleks bileşiklerin yüksek konsantrasyonu nedeni ile arıtımı oldukça zor olan bu atıksu için birçok arıtma yöntemi denenmiştir. literatürde zeytin karasuyunun arıtımında; çeşitli fiziksel, kimyasal, biyolojik ve kombine arıtma prosesleri rapor edilmiştir. çeşitli arıtma metodlarının dezavantajları nedeniyle son araştırma çalışmaları, fenolik bileşikler, hayvan yemi olarak kullanılması ve biyogaz gibi değerli bileşenlerin atıksulardan geri kazanımına odaklanılmıştır. bu çalışmada, zeytin karasuyunun arıtımında uygulanan prosesler ve proses kombinasyonları incelenerek özet olarak sunulmaktadır.

marx’ın düşünsel yolculuğu daha dar yöntemsel/eleştirel çerçeveden daha geniş ve daha eleştirel/devrimci olan bir çerçeveye sıçramalarla ilerlemiştir. bu gelişim süreci içinde ilgi alanı sürekli genişlemiştir. ulaşmak istediği nokta kuşkusuz kapitalizmin bütünlüklü devrimci eleştirisiydi. bu evrim içinde özellikle burjuva sosyal bilimleri ardışık olarak eleştirerek aşma yolunu tuttu. örneğin 1840’ların ortasından itibaren klasik alman felsefesi ve uzantılarının eleştirisi sürecini geride bırakmıştı. 1840’ların başında yapmaya başladığı okumalarla birlikte burjuva ekonomi politiğin eleştirisi sürecine başladı. ancak nihai hedef sadece bir retorik olarak burjuva ekonomi politiğin eleştirisi değildi; aynı zamanda onun nesnesi olan kapitalizmin de eleştirisi ve aşılmasıydı. dolayısıyla bu yolculuk hem kuramsal hem de siyasî bir yolculuktu. kapital yöntemi ve kurgusuyla bu yolculuğunen son noktasıdır. bu evrim devrimci bir bilimin evrimiydi. bu nedenle marksolojinin marx’ın okuyucuyla buluşması zaman almış el yazmalarından başka bir marx ve başka bir siyasî proje çıkarma hedefi marksizme yönelik bir reddiyedir.

bu araştırmanın amacı üniversite öğrencilerinin algıladıkları kariyer engelleri ve cinsiyetin birlikte kariyer uyumluluklarını yordayıp yordamadığını belirlemektir. bu araştırmada üniversite öğrencilerinin kariyer uyumluluklarının kariyer karar verme durumlarına göre incelenmesi de amaçlanmıştır. çalışma grubu 190 (%53,4) kadın, 166 (%46,6) erkek olmak üzere toplam 356 üniversite öğrencisinden oluşmaktadır. araştırmada veriler algılanan kariyer engelleri ölçeği (akeö, sürücü, 2011), kariyer uyum yetenekleri ölçeği (kuyö, büyükgöze kavas, 2014) ve kişisel bilgi formu kullanılarak toplanmıştır. verileri çözümlemek için çoklu doğrusal regresyon analizi ve bağımsız gruplar t testi kullanılmıştır. araştırmanın bulguları üniversite öğrencilerinin algıladıkları kariyer engellerinin ve cinsiyetin birlikte kariyer uyumluluğu toplam puanını (% 12) ve alt ölçeklerini (i̇lgi; %19, kontrol; %5,9, merak; %11,4, güven; %14,6) yordadığını göstermiştir. sonuçlar, ilgili literatüre dayanılarak tartışılmış, araştırmanın sınırlılıkları, teoriğe ve pratiğe yönelik katkıları sunulmuştur. gelecekte kariyer psikolojik danışmanlığı ve rehberliği alanında yapılacak teorik ve uygulamalı araştırmalara yönelik öneriler sunulmuştur.

eskişehir koşullarında, 2009 yılında yapılan bu araştırmada, damla sulama ile sulanan şekerpancarında, a sınıfı buharlaşma kabından olan birikimli buharlaşma değerlerinin; 0,40; 0,60; 0,80; 1,00; 1,20 katları (kpc) sulama konuları olarak uygulanmıştır. en yüksek verim (12,7 t da-1); 1,00 kpc katsayısının uygulandığı deneme konusundan elde edilmiştir. şekerpancarı verimi; iklim değişimi, deneme yeri toprak özelliklerine bağlı olarak 6,8-12,7 t da-1 arasında değişmiştir. konulara göre su kullanım randımanı (wue) 13.84-18.72 kg da'1 mm; sulama suyu kullanım randımanı (iwue) ise; 15,75-22,11 kg da'1 mm arasında değişmiştir. en yüksek su kullanım randımanı (wue) ve sulama suyu kullanımı randımanı (iwue) değerleri de sırasıyla aynı konu olan (s3)'de 18,72 ve 22,11 kg da-1 mm olmuştur. yine en düşük su kullanım randımanı ve sulama suyu kullanım randımanı değerleri de sırasıyla aynı konu olan (s5)'de 13,84 ve 15,75 kg da-1 mm olmuştur.

bu çalışma ile biyoloji öğretmen adaylarının evrim öğretimi öz yeterlik inanç düzeylerini belirlemeye yönelik bir ölçek geliştirmek amaçlanmıştır. likert tipi olarak geliştirilen ölçeğin güvenirlik ve geçerlik çalışmaları rapor edilmiştir. araştırmanın örneklemini biyoloji alan derslerini tamamlamış 212 biyoloji öğretmen adayı oluşturmaktadır. ölçeğin kapsam geçerliğini sağlamak için ilgili alan yazın taranmış ve uzman görüşlerine başvurulmuştur. yapı geçerliği için açımlayıcı faktör analizi (afa) ve doğrulayıcı faktör analizi uygulanmıştır. ölçeğin güvenirlik çalışması için cronbach alfa iç tutarlık katsayısı, madde toplam korelasyonu ve faktörler arasında anlamlı bir ilişki bulunup bulunmadığını belirlemek amacıyla pearson çarpım moment korelasyonları hesaplanmıştır. ölçeğin geneli için cronbach alfa güvenirlik katsayısı 0.87; genel evrim bilgisi öz yeterliği için 0.83; evrim öğretimi öz yeterliği için 0.81 olarak bulunmuştur. yapılan tüm analizler sonucunda ölçeğin, biyoloji öğretmen adaylarının evrim öğretimine yönelik öz yeterlik inanç düzeylerini ölçmede güvenilir ve geçerli bir ölçme aracı olduğu saptanmıştır.

i̇nsanlar hangi dini geleneğe bağlı olursa olsun, zamanı algılama ve yorumlama sürecinde pek çok faktörün etkisi altında kalmışlardır. bu nedenle zaman, hem kişisel hem de toplumsal açıdan farklı biçimlerde algılanan bir kavram olarak karşımıza çıkar. dinî açıdan bakıldığında ise belli zaman dilimlerine kutsallık atfedildiği görülür ve zamanın kutsallaşması, kutsal varlık ile arasındaki ilişkiye bağlı olarak gerçekleşir. böylelikle kutsallaşan zaman dinin etkin olarak hissedildiği anı ifade ederek insanın dinî hayatı içerisinde önemli bir yere sahip olur. bu çalışma, zamanın kutsallığını ve ibadet üzerindeki etkilerini ele almaktadır. birinci bölümde, din bilimleri içerisinde önemli bir yere sahip olan kutsal zaman kavramı üzerinde durulmuş ve söz konusu kavramın çeşitli dinlerdeki yansımaları dikkate alınarak genel bir değerlendirme yapılmıştır. i̇kinci bölümde ise, i̇slam geleneğinde yer alan kutsal zamanlar ile ilgili inanç ve davranışları anlamaya yönelik uygulanan anket sonuçlarına ve spss programında t- testi kullanılarak yapılan istatistiksel analizlere yer verilmiştir.

globalleşme ile artan eğitim gereksinimi, teknolojide meydana gelen hızlı gelişmeler diğer tüm kurumları etkilediği gibi eğitim kurumlarını da etkilemiştir. zira eğitim sistemini toplumun diğer alanlarında meydana gelen gelişmelerden, değişmelerden bağımsız düşünmek mümkün değildir. meydana gelen gelişmeler, eğitim kurumlarını, ortaya çıkan bilgi toplumu yapısına uygun, evrensel değerlere açık, bilgi üretimine katkıda bulunabilen, bilgiyi yaratıcı biçimde kullanabilen, daha nitelikli insan yetiştirme zorunluluğu çerçevesinde etkilemektedir. bu kapsamda odaklanılan konunun kalite olduğu ve eğitimde kalite arttırma çalışmalarının ülkelerin gündeminde olan önemli bir konu olduğu görülmektedir. sistem içersinde kalite arttırılma yoluna gidilirken bundan birinci derecede etkilenecek olan öğrencilerin ders içerisindeki tutumlarını da değerlendirmek, yorumlamak ve gerekli önlemleri almak büyük önem teşkil etmektedir. bu çalışmada ölçüm tekniklerinden biri olan iş örneklemesi yöntemi kullanılarak sınıf içerisinde temel öğrenci faaliyetlerinin belirlenmesi ve ders verimliliğinin arttırılmasına yönelik iyileştirmeler yapılmaya çalışılmış ve sayısal değerlendirmeler yapılmıştır.

günümüzde globalleşmenin etkisiyle, dünya artık tek bir pazar haline gelmiştir. bu yapı sebebiyle tüketiciler birçok ülkenin ürün/markalarına aşinadırlar. ancak tüketicilerin yabancı ürünlere yönelik tutumları pozitif ya da negatif olmaktadır. tutumlarının sebebi, kişisel olabileceği gibi, ülkeler arasında olumsuzluklardan da kaynaklanmaktadır. dolayısıyla bireylerin ülkelere yönelik tutumları, satın alım karar sürecinde etkin bir rol oynamaktadır. çalışmada yabancı ürünlere yönelik düşmanlık kavramı ele alınmıştır. bu amaçla etnosentrizm, normatif etki ve ekonomik zorluk değişkenlerinin yabancı ürünlere yönelik düşmanlık üzerindeki etkileri belirlenmeye çalışılmıştır. bunun yanı sıra yabancı ürünlere yönelik düşmanlığın ürün ilgilenimi, ürün ilgileniminin ise satın alma isteksizliği üzerindeki etkisi incelenmiştir. verilerin analizinde faktör analizi ve regresyon analizi kullanılmıştır. araştırma sonuçlarına göre, yabancı ürünlere yönelik düşmanlık üzerinde etnosentrizm, normatif etki ve ekonomik zorluk değişkenleri etkilidir. ayrıca yabancı ürünlere yönelik düşmanlık, ürün ilgilenimi üzerinde etkilidir. son olarak ise yabancı ürünlere yönelik düşmanlık ve ürün ilgileniminin satın alma isteksizliği üzerinde etkili oldukları belirlenmiştir.

gelişmiş ülkeler incelendiğinde turizmin gelişmesinin öncellikle iç turizmin gelişmesine bağlı olduğu görülmektedir. i̇ç turizm, milli gelirin ülke içinde dağılımı neticesinde ekonomiyi dengelemekte ve çeşitli turistik faaliyetlerin gelişmesine olanak sağlamaktadır. kazakistan cumhuriyeti, turizmin gelişimi için büyük ve bugüne kadar hiç kullanılmamış doğal, tarihî ve kültürel kaynaklara sahiptir. ancak birçok kazakistanlının maddi imkânlarının sınırlı olması ve otel fiyatlarının yüksek olması sebebiyle iç turizm iyi gelişmemiş ve dünya turizm piyasasında kaynakları yeterince iyi bilinmemektedir. çalışmanın önemi, güney kazakistan’ın turistik arz kaynaklarını değerlendirmek, mevcut durumunu meydana çıkarmak, öncü yönlerini belirlemek, arz kaynaklarının ortaya çıkarılmasında yerel kurum ve kuruluş çalışanların beklentilerini ölçmek ve gerekli önerilerde bulunmaktır. çalışmanın sonuçları, bölgede turistik alanın geliştirilmesine, çeşitli milli projelerinin uygulanmasına yardımcı olacaktır. ayrıca, piyasa ekonomisi kapsamında bölgedeki turistik faaliyetlerde bulunan yerel kurum ve kuruluşların, turizm alanı uzmanlarının, üst düzey yöneticilerin ilgisini çekebilir. bunun yanı sıra çalışmanın bazı bölümleri, şirket kadroları yetiştirme ve üniversite öğrencilerinin eğitim derslerinde kullanılabilir.

pancreas, endokrin ve ekzokrin salgı özelliğine sahip, hayvan türleri arasında beslenme alışkanlıklarına bağlı olarak bazı karakteristik ve fonksiyonel farklılıklar gösteren bez yapısında bir organdır. bu çalışmada, saksağan (pica pica) pancreas dokusunun morfolojik ve fonksiyonel özelliklerinin makro-anatomik ve histolojik yöntemler ile araştırılması amaçlanmıştır. çalışmada saksağanlardan elde edilen pancreas diseke edilerek %10'luk tamponlu formaldehit solüsyonuna alındı. tespit edilen pancreas dokuları dehidratasyon ve şeffaflaştırma işlemlerinden sonra parafin bloklara gömülerek, 5 µm kalınlığında kesitler alındı. alınan seri kesitlere histolojik ve immonohistokimyasal boyamalar uygulanarak endokrin ve ekzokrin pancreas alanları incelendi. ekzokrin pancreas dokusunun zengin seröz asinuslardan oluştuğu, damarlara yakın olarak yerleşmiş olan endokrin adacıklarının ise tüm pancreas dokusunun %1-2' sini oluşturduğu belirlendi. ayrıca endokrin adacıkların da alfa, beta ve miks adacıklardan oluştuğu görüldü. sonuç olarak; endokrin ve ekzokrin pancreas dokusunun beslenmeye bağlı olarak bazı karakteristik ve fonksiyonel farklılıklar gösterebileceği tespit edildi.

muvazaalı irade beyanında, gerçek irade ve beyan arasında kasıtlı bir farklılık bulunmaktadır. muvazaanın hukuki işlem üzerindeki etkisini tespit edebilmek için öncelikle irade beyanının yorumlanması gerekir. i̇şlem varlık kazandıktan sonra geçerlilik açısından değerlendirilebilir. bu bağlamda irade ve beyan arasında kasıtlı farklılık bulunan bütün durumlar ortaktır. güven kuramının uygulandığı hallerde irade beyanının muhatabı, beyan sahibinin gerçek iradesini bildiği veya bilebilecek durumda olduğunda; beyan, irade doğrultusunda hüküm ifade eder. i̇rade kuramının uygulandığı yöneltilmesi gerekmeyen irade beyanlarında da, beyan irade doğrultusunda hüküm doğurur. muvazaada, muhatap gerçek iradeyi bildiği için muhatap olduğu irade beyanı sonuç doğurmaz. hukuken yoktur. bu itibarla muvazaalı işlemin hukuken sonuç doğurmamasının nedeni muhatabın gerçek iradeyi bilmesidir. bu konuda beyan sahibi ve muhatabın anlaşmış olmalarına gerek yoktur. beyan kuramının kısmen veya bütünüyle uygulandığı olasılıklarda ise, beyan ve gerçek irade arasındaki farklılık iddiaları dinlenilmez. beyan, içeriğine göre hüküm doğurur.

bu çalışmada, mg2si takviyeli mg alaşımı malzeme, geleneksel döküm yöntemiyle ergiyik halde mg matrise %10 oranında ilave edilen al-12si ana alaşımı içindeki si ile mg reaksiyona girerek mg2si takviyesini oluşturarak metal kalıba dökülerek üretilmiştir. silindirik şekilde üretilen malzemeler üzerinde tornalama yöntemiyle işleme deneyleri yapılmıştır. kesme parametrelerinin yüzey pürüzlülüğü üzerindeki etkileri araştırılarak optimum işleme şartlarının belirlenmesi amaçlanmıştır. bu amaçla dört farklı kesme hızı (250, 350, 450 ve 550 m/dak), iki farklı ilerleme değeri (0,1 ve 0,2 mm/dev) ve iki farklı kesici takım uç yarıçapı (0,4 mm ve 0,8 mm) kullanılarak taguchi’nin l8 dikey dizini ile deney tasarımı yapılmıştır. i̇şleme deneyleri kuru kesme şartlarında cnc torna tezgâhında gerçekleştirilmiştir. kesme parametrelerinin yüzey pürüzlülüğü üzerine etkisini belirlemek amacıyla varyans analizi (anova) yapılmıştır. elde edilen analiz sonuçlarına göre yüzey pürüzlülüğü üzerinde % 57,6 katkı oranı ile en etkin parametrenin ilerleme hızı olduğu tespit edilmiştir.

bu çalışmada devlet, üniversite ve özel hastanelerde görev yapan 300 sağlık personelinin aids’e ilişkin bilgi ve tutumlarının karşılaştırılması amaçlandı. gereç ve yöntem: bu amaç doğrultusunda, bireylere aids bilgi anketi ve aids tutum ölçeği uygulandı. devlet, üniversite ve özel hastanelerde görevli sağlık personelinin aids’e ilişkin bilgi düzeylerini belirlemek için bu bölümden aldıkları puanlar tek yönlü varyans analizi ile karşı- laştırıldı. aids’e ilişkin tutumlarını belirlemek için aids tutum ölçeği’nden aldıkları puanlar tek yönlü varyans analizi ile karşılaştırıldı. sonuçlar: bulgular sonucunda devlet, özel ve üniversite sağlık personelinin aids’e ilişkin bilgi düzeyleri arasında anlamlı bir fark bulunmadı (r>0,05). her üç hastanede çalışan sağlık personelinin hiv/aids ve aids’li kişilere yönelik tutumları açısından sadece aids’i önleme çabaları konusunda anlamlı bir farka rastlandı (p<0,05). tartışma: özel hastane sağlık personelinin, devlet hastanesi sağlık personelinden aids’i önleme çalışmaları konusunda daha duyarlı oldukları görüldü. bu nedenle devlet hastanelerine aids’i önleme konusundaki duyarlılığı artırmaya yönelik çalışma yapması önerilmektedir.

i̇stinaf, ceza muhakemesi kanununda, ilk derece mahkemesi hükümlerine karşı kabul edilmiş olağan bir kanun yoludur. özellikle ilk derece mahkemesinin vermiş olduğu hükmün, hukuki yönünün yanında maddi açıdan da denetlenmesine imkân tanıması sebebiyle, hukuk sistemi içerisinde önemli bir ihtiyaca cevap vermektedir. ceza yargılamasındaki önemli delillerden birisi olan sanık beyanı ise, duruşma sırasında sorgu ile elde edilmektedir. bu bağlamda sorgu ispat bakımından yargılamadaki önemli işlemlerden birisidir. bunun yanında sanığın sorgusu savunma bakımından ayrıca önem arz eder. nitekim sorgu sırasında sanık, hakkındaki isnatlara cevap verme ve hakkında hüküm kuracak yargılama makamı önünde doğrudan savunma yapma imkânına sahip olur. bu çalışmada gerek ispat gerekse savunma bakımından önemli bir muhakeme işlemi olan sorgunun istinaf yargılamasında yapılmasının zorunlu olup olmadığı irdelenecektir. ayrıca söz konusu işleme ilişkin istinafta ortaya çıkabilecek sorunlar, doktrindeki görüşler değerlendirilerek eleştirel bir tarzda dile getirilecektir. kendi görüşlerimiz ise neden-sonuç ilişkisi içerisinde gerekçelendirilerek ortaya konulacaktır.

bilişim sistemlerinin gelişmesiyle, saldırı tespit sistemlerinin (sts) kullanımı önem kazanmıştır. bu sistemlerin çalışması, genellikle sınıflandırma problemi çerçevesinde değerlendirilebilir. sınıflandırıcı uygulamalarının en önemli aşamalardan birisi nitelik seçme aşamasıdır. günümüzde, sınıflandırıcı başarısını artırmak için, tek sınıflandırıcı yerine sınıflandırıcı füzyonu kullanımı önerilmektedir. bu öneride; saldırı tespit sınıflandırma uygulamalarında, nitelik seçme ve sınıflandırıcı füzyonu ağırlık belirleme işlemlerinin, genetik algoritma (ga) kullanılarak yapılması önerilmektedir. bu sisteme, genetik algoritma tabanlı nitelik seçme ve ağırlık bulma (ga-ns-ab) adı verilmiştir. ga-ns-ab, saldırı tespit sistemi nsl-kdd veri kümesi üzerinde uygulanmıştır. çoklu sınıflandırıcı füzyonunda sınıflandırıcı sayısının 3 ile 7 arasında olduğu doğrusal ağırlıklı birleştirme yöntemi kullanılmıştır. kullanılan sınıflandırıcılar şunlardır: adaboost, karar ağacı, lojistik regresyon, saf bayes, rastgele orman, gradient boosting, en yakın k komşu. önerilen yöntem, ga-ns-ab, diğer füzyon yöntemleri ( basit ve olasılık oy) ve tek sınıflandırıcı sonuçları ile karşılaştırılmıştır. ga-ns-ab ile eğitim ve test süresi azaltılarak, doğruluk oranı değerleri daha yüksek olan bir sınıflandırıcı füzyonu elde edilmiştir.

turizm sektörünün ülke ekonomileri için önemli bir döviz kaynağı oluşturmasının yanı sıra, bünyesinde barındırdığı yüksek sektörel bağlantıları neticesinde etkin bir katma değer ve istihdam unsuru olması, bölge ekonomileri için önemli bir rekabet gücü potansiyeli sağlayarak, bu sektörün özellikle mekansal boyutlardaki belirleyicilerinin saptanmasını gündeme getirmiştir. bu amaçla, türkiye örneğinde ve 2001 - 2012 yılları dahilinde, 26 adet düzey 2 bölgesinin dikkate alınmasıyla oluşturulan mekansal hata - rastsal etkiler panel modelinin bulguları, turist gönderen ülkelerin gelir düzeyleri ile reel döviz kurunun turizm talebi üzerinde oldukça yüksek; turizm sektörüne yönelik kamusal nitelikli sabit sermaye yatırımların ise düşük olmakla birlikte istatistiksel olarak anlamlı ve pozitif yönlü etkilerinin olduğunu göstermiştir. bununla birlikte, türkiye'nin özellikle güney doğu anadolu bölgesinde yaklaşık 30 yıldır süregelen terörist faaliyetlerin de türkiye'ye yönelik turizm talebi üzerinde herhangi bir saptırıcı etkisinin olmadığına ve turizm sektörünün önemli derecede kümelenme gösterdiğine yönelik diğer bulgular da dikkate değerdir

bu araştırma çoklu zekâ kuramına dayalı öğretim yönteminin öğrencilerin görsel sanatlar dersine karşı tutumlarına olan etkisinin belirlenmesi amacıyla yapılmıştır. bu amaçla araştırmada deneysel yöntem kullanılarak, çalışma grubu 2012-13 eğitim-öğretim yılı bahar döneminde iğdır il merkezindeki bir ortaokulda 8. sınıf seviyesindeki 63 öğrenciden oluşturulmuştur. deney grubu 32, kontrol grubu ise 31 öğrenciden oluşmuştur. deney grubunda çoklu zekâ kuramına dayalı öğretim yöntemine göre yapılandırılmış bir program uygulanırken kontrol grubunda görsel sanatlar dersi öğretim programı yürütülmüştür. veri toplama aracı olarak görsel sanatlar tutum ölçeği kullanılmıştır. elde edilen verilerin analizleri spss 17 paket programında t-testi uygulanarak elde edilmiştir. araştırmada elde edilen verilerin analizleri doğrultusunda çoklu zekâ kuramına dayalı öğretim yöntemine göre yürütülen etkinliklerin öğrencilerin derse karşı olan tutumlarında deney grubu lehine anlamlı bir fark oluşturduğu görülmüştür. görsel sanatlar dersinde çoklu zekâ kuramına dayalı öğretimin kullanılması önerilmiştir.

ii. dünya savaşı ertesi değişen uluslararası konjonktürle birlikte türkiye’de kemalist modernleşme sorgulanmaya başlanmış, demokratikleşme yönünde yeni bir sürece girilmiştir. bu süreçte liberal/muhafazakâr söylemler eleştiri ve önerilerini daha güçlü bir şekilde ifade etme imkânı bulmuşlardır. böylesi bir konjonktürde ali fuad başgil ve ahmet emin yalman’ın öncülüğünde bir grup fikir adamı tarafından 1947 yılında hür fikirleri yayma cemiyeti kurulmuş ve cemiyetin yayın organı olarak da hür fikirler mecmuası yayınlanmıştır. mecmua, cemiyet kadar uzun ömürlü olamasa da -1948 ve 1949 yıllarında 11 nüsha yayınlanmıştır- yayınlandığı dönemin siyasal bağlamı dikkate alındığında ve ayrıca ele aldığı meseleler ve bu meseleleri ele alış biçimi itibariyle oldukça etkilidir. bu incelemede, kimi kaynaklarda cumhuriyet dönemi liberal düşünce geleneğinde ilk sivil hareketi olarak da ifade edilen hür fikirleri yayma cemiyeti’nin süreli yayını olan hür fikirler mecmuası monografik olarak ele alınmış ve mecmuadaki yazılar temalaştırılarak incelenmiştir.

türkiye, i. dünya savaşı sonrasında oluşan yeni sınırlarla ekonomik ve sosyal ilişkiler bağlamında pek çok olguyla karşılaşmıştır. milli sınırın oluşumu uzun süreli bir süreci başlattığı gibi, bir dizi problemi de beraberinde getirmiştir. bu problemlerden biri de ‘’pasavan’’ rejimidir. pasavan kavramı, türk ve diğer ülke vatandaşlarının, karşılıklı olarak milli sınırların dışında kalan toprak varlıkları üzerinde tasarruf ilişkisini temsil etmektedir. türkiye tarafından pasavan rejimi uygulaması türk vatandaşlarının i̇ran ve suriye topraklarındaki toprak tasarruf usullerine karşılık gelmektedir. bunlardan ilki olan i̇ran’daki pasavan rejimi uygulaması hayvancılığa yönelik iken, diğer bir uygulama alanı olan suriye’de ise kısmen hayvancılık ve genel olarak da çiftçilik faaliyetleri öne çıkmıştır. suriye-türkiye arasındaki pasavan rejimi, yapısı itibariyle daha sorunlu bir konumda yer almıştır. bir dizi siyasi gelişmenin sonrasında gelinen yeni bir aşama olan milli ekonomik doktrin ile suriye’de de dönemsel olarak karşılığını bulacak olan “devletleşme” sürecinin bir araya gelmesi, pasavan rejimi uygulamasını ağırlaştıran bir soruna dönüştürmüştür.

bu araştırmanın amacı çokkültürlü toplumsal yapıya dayalı yerleşim merkezinde yaşayan lise öğrencilerinin eğitim ortamlarını çokkültürlü eğitim açısından nasıl algıladıklarını belirlemektir. araştırma, nitel araştırma yönteminin kullanıldığı betimsel bir alan araştırmasıdır. araştırmanın çalışma grubunu 2016-2017 öğretim yılında ülkemizin güney bölgesinde yer alan bir ilimizdeki liselerde öğrenim gören 16 öğrenci oluşturmaktadır. araştırmada, yarı yapılandırılmış görüşme formları aracılığıyla görüşmeler yapılmıştır. araştırmada, öğrenme öğretme ortamlarına ilişkin olarak, konular ve ders kitaplarında çokkültürlülüğe ilişkin öğelerin nispeten bulunduğu, öğrenme öğretme ortamlarında uygun materyallerin yeterince bulunmadığı ortaya çıkmıştır. rol oynama, benzetim gibi tekniklerin kullanılmadığı, farklı öğrenme özelliklerine sahip öğrencilerin bu durumlarının dikkate alınmadığı, öğrencilerin kültürel farklılıklarının öğrenme öğretme süreci, değerlendirme ödevler, görevler ve diğer çalışmalarda dikkate alınmadığı sonuçları elde edilmiştir. okul ortamına ilişkin olarak ise, öğrencilerin, çokkültürlü algı oluşturmalarında okulun olumlu katkısı olduğu, sınıflarının dışında diğer öğrencilerle iyi düzeyde iletişim ve etkileşim halinde oldukları, öğretmenler, yöneticiler, müfettişler ve diğer çalışanların çokkültürlülüğü destekleyici tutuma sahip oldukları sonuçları elde edilmiştir.

günümüzde devletin temel ekonomik görevlerinden biri de sosyal olarak arzu edilen kamusal mal-hizmet düzeyinin sunumudur. ancak kamusal malların yapısal özellikleri, bölünememezlik ve dışlanamamazlık, bazı bireylerin bu mallara yönelik tercih doğru açıklamamasına neden olmaktadır. tercihlerin belirsiz hale gelmesiyse bu malların pareto etkin seviyede temin edilmemesi sonucunu doğurmaktadır. dolayısıyla, kamu kesiminin kamusal mal-hizmetlerde tercihlerin açıklanması ve talebin belirlenmesi sorunlarını çözüme kavuşturması beklenmektedir. bu minvalde literatürde önerilen çözüm yollarından biri de yaşam memnuniyeti yöntemidir. yöntem, bireylere doğrudan kamusal mal-hizmete yönelik ödeme istekliliğini sormadığından; yönteminin stratejik davranışların önüne geçerek, bilgileri kamu sektörüne doğru bir biçimde aktaracağı düşünülmektedir. yöntemin teorik temelinin oldukça dağınık bir şekilde bulunduğu gerek yerli gerekse yabancı çalışmaların sistematik hale getirilerek aktarılması ve yöntemin teorik sınırlarının belirlenmesinin ise kamu ekonomisine yeni bir perspektif ile bakılabilmesini sağlayacak ve tercih açıklatmaya yönelik yeni araştırmalara ışık tutacaktır.

su, kurak ve yarı kurak bölgelerde bitkisel büyüme ve verimi belirleyen en önemli çevresel faktördür. bu araştırma, nc-7 yerfıstığı (arachis hypogaea l.) çeşidinin stoma yoğunluğu, stoma eni, stoma boyu, epidermal hücre sayısı ve stoma indeksi parametreleri üzerine su stresinin etkisini belirlemek amacıyla yapılmıştır. araştırmada su stresi konuları, buharlaşma kabından (epan) ölçülen buharlaşmanın % 0’ı, % 25’i, % 50’si, % 75’i ve % 100’ü, alınarak oluşturulmuştur. araştırma sonucunda su stresinin stoma eni hariç stoma yoğunluğu, stoma boyu, epidermal hücre sayısı ve stoma indeksi parametreleri üzerine istatistiksel olarak etki ettiği belirlenmiştir. stoma yoğunluğu 295.3-222.7 adet mm-2, stoma eni 16.1-18.7 µm, stoma boyu 23.2-28.1 µm, epidermal hücre sayısı 471.9-625.0 adet mm-2 ve stoma indeksi % 30.1-33.1 arasında değişmiştir. su stresi arttıkça stoma yoğunluğu, epidermal hücre sayısı ve stoma indeksi değerlerinin arttığı, stoma boyu ve eni değerlerinin ise azaldığı hesaplanmıştır.

özet kültürümüzün mirası, gücün, statünün sembolü osmanlı padişah kaftanları, osmanlı sanatı ve yaratıcılığının ne denli zengin olduğunun bir göstergesidir. bu kaftanlar tüm dünyaya adından söz ettirmiş ve pek çok sanatçı ve tasarımcıya ilham kaynağı olmuşlardır. zengin bir kültür mozaiğini içinde barındıran osmanlı giysilerinin en başında yer alan kaftanlar, sade formuna rağmen her biri bir sanat eseri niteliğinde, araştırılmaya değer çok sayıda detayı içerisinde barındırmaktadırlar. mükemmel kumaşları ve desenlerinin yanı sıra kalıp özellikleri, büyük bir itinayla yapılan el dikişleri ve süsleme öğeleri gibi ayrıntıda gizli tasarım öğeleriyle eşsiz bir güzelliğe sahiptirler. yapılan bu araştırmada, oldukça basit bir forma sahip osmanlı kaftanlarını, böylesine ihtişamlı bir görünüme ve benzersiz güzelliğe kavuşturan form ve kalıp özellikleri, dikişle yapılan süslemeleri, astar ve pervaz süslemeleri, kürkle yapılan süslemeleri, dar dokuma şerit, çaprast, ilmek birit ve düğmelerle yapılan süslemeleri, işleme ve baskı ile yapılan süslemeleri ayrıntılı olarak incelenmiştir.

bu çalışmada, aa 2011 ve aa 7075 alüminyum alaşımlarının işlenmesinde, kesme parametrelerinin (takım talaş açısı ve kesme hızı) yüzey pürüzlülüğü üzerine etkileri incelenmiştir. ayrıca, kesme parametreleri ile takım talaş yüzeyinde oluşan yığıntı katmanı (yk) ve yığıntı talaş (yt) arasındaki etkileşimler değerlendirilmiştir. i̇şleme deneylerinde, kesici takıma hem pozitif hem de negatif yönde talaş açısı verilerek talaş kaldırılmasını sağlayan bir deney düzeneği kullanılmıştır. her iki alaşım için ortalama yüzey pürüzlülük (ra) değerleri, talaş açısının büyük değerlerinde (15º ve 20º) düşük çıkarken, aa 7075 alaşımında özellikle talaş açısının küçük değerlerinde (0º ve -5º) oldukça yüksek çıkmıştır. kesme deneylerinde kullanılan kaplamasız karbür kesici takımlar, metalografik yöntemlerle (sem ve eds analizi) incelenerek, talaş açısının ve alaşım içeriğinin yk ve yt oluşumu üzerindeki etkisi değerlendirilmiştir. aa 7075 alaşımında, aa 2011 alaşımına göre daha fazla yk ve yt oluşumu meydana gelmiştir.

çalışma hayatının dinamik yapısı, teknolojik gelişmeler, kıran kırana rekabet, mevcut çalışma biçimlerini değiştirmiş ve yeni çalışma biçimlerinin ortaya çıkmasına sebep olmuştur. belirtilen gerekçelerden hareketle 4857 sayılı i̇ş kanunu (2003) eski düzenlemelerin bazılarını yeniden düzenlemiş ve bazı yeni düzenlemeler getirmiştir. bir mevzuatın başarısı, ülke şartlarına uygun hükümler içermesine ve gerektiği şekilde uygulanmasına bağlıdır. uygulanabilir mevzuatın kabulü kadar, söz konusu mevzuatın uygulanabilmesi de önemlidir. 4857 sayılı i̇ş kanunuyla, işçi ve işverenin çalışma şartlarını kendi ihtiyaçlarına göre farklı şekilde belirlenmesine imkân tanıyan geçici iş ilişkisi, kısmi süreli çalışma, çağrı üzerine çalışma, denkleştirme süresi, telafi çalışması ve serbest zaman gibi birçok esneklik düzenlemesi getirilmiştir. ancak söz konusu düzenlemeler uygulayıcılar tarafından yeterince bilinmemekte ve çoğunlukla da pratikte yanlış uygulanmaktadır. bu çalışmada çalışma hayatının esneklik ihtiyacını karşılamak için kabul edilen düzenlemelerin uygulamadaki sorunları tartışılmış ve çeşitli çözüm önerileri sunulmuştur

çalışmamızın amacı astımlı çocuklarda, düzenli egzersizin astım semptomları, astım tedavi ihtiyacı skoru, yaşam kalitesi ve solunum fonksiyonları üzerindeki etkilerini araştırmaktır. gereç ve yöntem: bu çalışmaya 17 farklı okuldan 73 (32 erkek, 41 kız) astımlı öğrenci seçildi. i̇ki yüz otuz iki öğrenciye çalışmanın başlangıcında solunum fonksiyon testi yapılıp, yaşam kalite skoru, astım tedavi ihtiyacı ve semptom skoru tespit edildi. ortalama yaş 12±2,3 (7-16 yaş) idi. yetmiş üç öğrencinin 27’si yüzme, 26’sı sokak basketbolu,11’i atletizm, 9’u ise badminton grubunda çalışmışlardı. bağımsız değişkenlerin karşılaştırılmasında student’s t–test kullanıldı. bulgular: sokak basketbolu ve badminton grubundaki hastaların semptom skorunda anlamlı azalma saptandı. yüzme ve atletizm grubunda olan hastaların yaşam kalite skorlarında artış belirlendi. yüzme, sokak basketbolu ve badminton grubundaki hastaların birinci saniye zorlu ekspirasyon volümü değerlerinde istatistiksel olarak anlamlı yükselme saptandı. sonuç: solunum fonksiyonları ve yaşam kalitesi üzerindeki etkileri nedeni ile düzenli egzersiz, çocukluk çağı astım tedavisinin bir parçası olmalıdır.

bu çalışmada; termal yaşlanmanın kompozit levhaların burkulma davranışları üzerine etkileri deneysel olarak araştırılmıştır. kompozit levha olarak [0o]8 fiber takviye açısına sahip örgülü cam elyaf takviyeli epoksi reçine matriksli levhalar kullanılmıştır. termal yaşlanma sıcaklığı ve termal yaşlanma zamanı değişimi ile birlikte çentik etkisi araştırılmıştır. kompozit levaların ortasında 10 mm çapında dairesel delik açılarak çentik oluşturulmuştur. çentikli levhalardan elde edilen sonuçlar çentiksiz levhalardan elde edilen sonuçlar ile karşılaştırılmıştır. termal yaşlandırma etkilerini incelemek amacı ile termal olarak yaşlandırılmış kompozit levhaların kritik burkulma yükleri ve yaşlandırma işlemine tabi tutulmamış (oda sıcaklığında muhafaza edilmiş) kompozit levhaların kritik burkulma yükleri karşılaştırılmıştır. statik basma yükü uygulanan levhaların kritik burkulma yükleri tespit edilmiştir. termal yaşlandırma işlemi sonucunda kritik burkulma yüklerinin % 3.3 ile % 9.9 arası değişen oranlarda, çentiğin ise kritik burkulma yükleri üzerinde % 5.5 ile % 12.8 arası değişen oranlarda etkili olduğu belirlenmiştir.

bu çalışmanın amacı, ağ faktörünün iş bulma olasılığı üzerindeki etkisini araştırmaktır. çalışmada i̇zmir ekonomi üniversitesi’nin i̇zmir ticaret odası, türkiye i̇statistik kurumu tüi̇k ve türkiye i̇ş kurumu i̇şkur işbirliğinde yürüttüğü bir proje için tüi̇k tarafından i̇zmir ili dahilinde hazırlanmış bir veri seti kullanılmıştır. türkiye’nin en büyük üçüncü şehri olan i̇zmir, vasıflı ve vasıfsız göçmenlerce cazip bulunmuş ve tercih ettikleri duraklardan biri olmuştur. göçmenlerin istihdama katılmadaki göreli başarıları ile kullandıkları iş arama kanalları arasında bir bağlantı bulunmaktadır. bu çalışmada iş arama kanalları resmi/bireysel ve ağ şekilleri olarak ayrıştırılmıştır. resmi/bireysel kanallar, iş eşleştirmesi için türkiye i̇ş kurumu’na kaydolmayı, ilanları incelemeyi ve firmalara bireysel olarak başvurmayı içermektedir. ağ şekli, iş yönlendirmesi ya da iş ile ilgili bilginin tanıdıklar ve akrabalar yoluyla yayılmasıdır. göçmenlerin ağ kanallarını kullanmada bir karşılaştırmalı üstünlükten faydalandığı ve dahası bu ağ üstünlüğünün daha az eğitimli çalışanlar için daha güçlü olduğu bulunmuştur

teknolojide yaşanan gelişmeler, ürün çeşidinin artmasını kolaylaştırırken aynı zamanda bilgiye hızlı ve kolay ulaşabilen, daha seçici tüketicileri yaratmıştır. bu durum, işletmelerin ürün konumlandırırken hedef pazarlarını doğru seçmelerinin giderek önem kazanmasına neden olmaktadır. mevcut çalışma, tüketicilerin yaşam tarzları ile statü tüketimi eğilimleri ile ilişkisini, aynı zamanda bu tüketicilerin kişisel özelliklerinin statü tüketimi eğilimlerine etkisini incelemek amacıyla tasarlanmıştır. ankara ve samsun şehirlerinde 415 tüketici ile yürütülen çalışmada anket formu kullanılmıştır. araştırmada yaşam tarzları ölçek alt boyutları bağımsız, statü tüketimi ölçeği ise bağımlı değişken olarak tanımlanarak bir yapısal eşitlik modeli kurulmuştur ve tüketicilerin yaşam tarzları ile statü tüketim eğilimleri arasında istatistikî olarak anlamlı bir ilişki olduğu tespit edilmiştir. ayrıca araştırma sonuçlarına göre tüketicilerin statü tüketimi eğilimleri ile eğitim durumları, medeni durumları ve meslekleri arasında ilişki olduğu görülmüştür. buradan hareketle bu çalışma, ürünlerini statü tüketimine yönelik konumlandıran işletmelerin, tüketicilerin yaşam tarzlarını, kişisel özelliklerini ve mesleklerini dikkate alarak alternatif hedef pazar oluşturabilmeleri açısından önem taşımaktadır.

ülkemizde şehirlerarası yolcu taşımacılığında en çok rağbet gören ulaşım aracı otobüslerdir. bu bakımdan otobüs yolcularının hakları ile ilgili bilgi düzeyinin belirlenmesi ve görülen sorunların tespit edilerek çözüme kavuşturulması önem arz etmektedir. bu çalışmanın amacı şehirlerarası otobüs yolcularının, hakları ile ilgili bilgi düzeyinin belirlenmesidir. ayrıca yolcuların yaşadıkları problemleri tespit etmek de çalışmanın bir diğer amacını oluşturmaktadır. çalışmada nitel ve nicel araştırma yöntemleri kullanılmıştır. anket tekniği ile balıkesir ilinde yapılan çalışmanın sonuçlarına göre otobüs yolcuları büyük oranda haklarını bilmektedirler. ki-kare testi ile otobüs yolcularının haklarını bilmeleri ile eğitim, gelir ve yaş değişkenleri arasında anlamlı farklılıklar tespit edilirken; şikâyet etme niyeti ile sadece cinsiyet arasında anlamlı farklılıklar tespit edilmiştir. betimsel analiz sonucunda ise otobüs yolculuğu esnasında en sık karşılaşılan problem otobüs kaynaklı olarak ortaya çıkarken, problemlerin engellenmesi konusunda denetimlerin artması ve tüketicilerin bilgilendirilmesinin önem taşıdığı tespit edilmiştir.

bu araştırmanın amacı elit sporcularda anaerobik dayanıklılık ile dikey sıçrama arasındaki ilişkinin incelenmesidir. araştırmaya elit seviyede, iki farklı branşta (boks n=6, hentbol n= 8) toplam 14 gönüllü erkek sporcu katılmıştır. araştırmaya katılan sporcuların, yaş ortalamaları; 20,25±1,03 yıl, boyları; 1,80±0,08 m, vücut ağırlığı ortalamaları; 77,14±18,91 kg, spor yaşı ortalaması; 9,87±3,31 yıl, milli olma sayıları ortalaması; 10,0±3,31’dir. araştırmada dikey sıçramanın belirlenmesi için sistemi, anaerobik dayanıklılık belirlenmesinde ise üç köşe koşu testi kullanıldı. tüm sporcuların kalp atım sayıları; ısınmadan önce, ısınmadan sonra ve anaerobik dayanıklılık koşu testinden sonra polar saat kullanılarak kaydedildi. anaerobik dayanıklılık ve dikey sıçrama performansları arasında anlamlı ilişki olduğu tespit edilmiş olup dikey sıçrama yeteneği iyi olan sporcuların aynı zaman da anaerobik dayanıklılıklarının da iyi olduğu kanaatine varılmıştır. sonuç olarak, dikey sıçramanın anaerobik dayanıklılığı oranında açıkladığı ve dikey sıçramadaki 1 birimlik değişimin anaerobik dayanıklılığı 0.21 oranında etkilediği bulunmuştur.

reel efektif döviz kuru ile dış ticaret hacmi arasındaki ilişki son yıllarda tartışılan önemli konulardan biridir. bu çalışmada türkiye’nin dış ticaret hacmi ile reel efektif döviz kuru arasındaki nedensellik ilişkisi araştırılmaya çalışılmış, 1997:12014:12 dönemi için yapılan ampirik çalışmada sırasıyla; logaritması alınan seriler mevsimsel etkilerden arındırıldıktan sonra adf, phillips-perron ve kpss birim kök testleri uygulanarak, seriler durağan hale getirilmiştir. granger nedensellik analizi yapıldıktan sonra koentegrasyon (eşbütünleşme) analizi uygulanarak, dış ticaret hacmi ve reel efektif döviz kuru arasındaki nedensellik ilişki incelenmiştir. aynı zamanda reel efektif döviz kuru ile dış ticaret hacmi arasında eşbütünleşme ilişkisinin varlığı ortaya konulmuştur. daha sonra uzun dönem eşbütünleşme ve kısa dönem hata düzeltme modeli tahmin edilmiştir. yapılan analizler sonucunda elde edilen sonuçlara göre reel efektif döviz kurundan dış ticaret hacmine doğru bir nedensellik ilişkisi olduğu, ancak dış ticaret hacminden reel efektif döviz kuruna doğru bir nedensellik ilişkisinin bulunmadığı tespit edilmiştir

ana sağlıklı kişilerde pozitif gözlenebilmekte ve dilüsyon titresi arttıkça sağlıklı kişilerde görülme sıklığı azalmaktadır. son yıllarda, dünyada 1:160 tarama titresinin kullanımı yaygınlaşmaktadır. özellikle cdc abd hastalık kontrol ve önleme merkezi ve who dünya sağlık örgütü ’nun 1:160 titresini önermesinden sonra kullanımı artmıştır. ülkemizde ise 1:100 tarama titresi kullanılmaktadır. bu çalışmada amacımız; ülkemizde 1:160 tarama titresinin kullanımının uygunluğunu araştırmaktır. yöntem: çalışmamıza; acıbadem hastanelerine kan bağışı yapmak amacıyla ocak - şubat 2015 tarihleri arasında başvuran ve hazırlanan “onam formunu” onaylayan 200 sağlıklı kan dönörü ile birlikte aynı tarihlerde acıbadem hastanelerinde oto immün hastalık tanısı yeni almış veya takipte olan ve söz konusu formu onaylayan 200 hasta olmak üzere toplam 400 hasta katılmıştır. donör ve hastalardan alınan serum numunelerinden ana testi 1:100 ve 1:160 dilüsyonlarında çalışılmıştır. donör ve hastalardan yapılan ana hep-2 testi sonucunda testin duyarlılık ve özgünlüğü hesaplanmıştır. testin optimum cut-off değeri, roc curve analizi ile belirlenmiştir

araştırmanın amacı ilköğretim matematik öğretmen adaylarının geometri alan dilini kullanma becerilerini incelemektir. araştırmanın modeli tarama modelidir. araştırmanın örneklemini 2012-2013 eğitim öğretim yılında türkiye’nin yedi coğrafi bölgesinden rastgele seçilmiş yedi devlet üniversitesinin ilköğretim matematik öğretmenliği bölümünde öğrenim gören, geometri dersini almış 2., 3. ve 4. sınıf 350 öğretmen adayı oluşturmaktadır. veri toplama araçları; araştırmacı tarafından üç alan uzmanının görüşü alınarak geliştirilmiş açık uçlu sorularla çoktan seçmeli soruların yer aldığı geometri alan dili başarı testidir. testten elde edilen veriler spss 20.0 programı kullanılarak analiz edilmiştir. verilerin analizinde kruskal wallis, mann whitney u testi yapılmıştır. araştırma sonucunda öğretmen adaylarının geometri alan diline yönelik başarıları cinsiyete, mezun oldukları ortaöğretim kurumuna, öğretim şekline, yaşa ve herhangi bir yerde çalışma durumuna göre anlamlı fark göstermemiştir. ancak geometri alan dili başarıları sınıf düzeyine göre anlamlı fark göstermiştir. bulgulara göre öğretmen adaylarının geometri alan dili başarıları bölgelere göre anlamlı bir değişiklik göstermiştir.

bu çalışmada balıkesirli mehmed gazâlî tarafından hazırlanmış olan kadın şairlerle ilgili biyografiler konu edilmiştir. i̇stanbul’da doğan ve daha sonra balıkesir’e gelip burada öğretmenlik yapan gazâlî edebî ve kültürel hayatın içinde yer almış bir isimdir. gazâlî’nin müstakil kitapları yanında çeşitli dergilerde yayımladığı yazıları ve şiirleri vardır. 1928 yılında balıkesir’de 16 sayı olarak çıkan irmak dergisinde neşrettiği biyografiler osmanlı döneminde yaşamış 12 şairenin hayatlarını, şairliklerini ve şiirlerinden örnekleri ihtiva etmektedir. makalede önce osmanlı devri kadın şairleri hakkında bütün olarak yapılan çalışmalarla ilgili kısaca bilgi verilmiş, ardından söz konusu biyografilerin yazarı mehmed gazâlî tanıtılmış ve biyografilerin kaynakları, muhtevası, tezkire geleneği içindeki durumu, müellifin şaireleri değerlendirme konusundaki tutumu gibi konular üzerinde durulmuştur. çalışmanın sonuna biyografi metinleri eklenmiştir. makalenin, adı geçen şairelerin daha iyi tanınmasına ve bu şairelerle ilgili yapılacak yeni çalışmalara katkı yapması beklenmektedir

bu çalışmada, ankara çayı’na ait pleistosen yaşlı teras çökellerinin jeokimyasal özelliklerinin belirlenmesi ve buna bağlı olarak kaynak alanındaki ayrışma derecesi, sedimanter döngü tarihçesi ve kaynak kayaların belirlenmesi amaçlanmıştır. i̇ncelenen çökellerin cia, pia ve icv değerleri sırasıyla 58.6, 58.7 ve 1.58 olarak belirlenmiştir. söz konusu çökellerin genel olarak basit sedimanter döngüye maruz kaldığı ve kaynak alanından çok uzaklara taşınmadığı için çökellerin kimyasal bileşimlerinin çoğunlukla kaynak kaya bileşiminin kontrolü altında olduğu saptanmıştır. i̇ncelen örneklerin al2o3/tio2, la/sc, co/th ve th/sc oranlarının sırasıyla 8-21, 2.52-4.4, 1.50-2.19 ve 0.70-1.03 arasında değiştiği belirlenmiştir. ayrıca, çökeller negatif eu anomalisi ve yüksek hnte/ante oranları içermektedir. bu veriler doğrultusunda, çalışma alanında muhtemelen, zayıf-orta kimyasal ayrışma, zaman zaman yüksek tektonik aktivite ve yüksek erozyon olduğu, teras çökellerin ortaç veya felsik-mafik bileşimli kaynaktan malzeme aldığı ve kimyasal olarak olgun olmadığı kanısına varılmıştır.

çin’in wuhan kentinde ortaya çıkan ve tüm dünyayı etkisi altına alan covid-19 (sars-cov2) pandemisinde dünya genelinde vaka sayısı, haziran 2020 itibariyle 7 milyona yaklaşmakta ve ölüm sayısı ne yazık ki 400 binler civarına ulaşmaktadır. mevcut veriler, yaşlı, kronik solunum yolu, diyabet, kronik böbrek hastalığı veya kardiyovasküler hastalıklar gibi kronik hastalıkları olanların hem hastalığa yakalanma hem de ölüm açısından daha yüksek risk altında olduklarını göstermektedir. özellikle hemodiyaliz hastaları, kısmen daha ileri olan yaşları, kısmen de, sık hemodiyaliz ünitelerine gitmek ve kalabalık ortamda bulunmak zorunda kalmaları nedeniyle farklı yönetim yaklaşımları gerektiren özel bir grup olarak tanımlanmıştır. öte yandan covid-19 tanılı hastalardan özellikle yoğun bakım ihtiyacı olanlarda akut böbrek yetmezliği gelişme riski yüksektir ve bu açıdan izlemleri önemlidir. biz bu yazıda, düzce üniversitesi tıp fakültesi nefroloji kliniği olarak hem başta hemodiyaliz hastaları olmak üzere kendi nefrolojik hasta popülasyonumuzun yönetimi konusunda hem de covid-19 hastalarının nefrolojik açıdan takibi konusunda kendi deneyimlerimizi paylaşmak istedik.

silis kumu, ana bileşen olarak başlıca kuvarstan (sio2) ve az miktarda kil, kireç, demir ve titanyum oksitten oluşur. demir ve titanyum oksit oranı silis kumunun pazarını belirleyen ve kullanım alanlarını kısıtlayan en önemli safsızlıkların başında gelmektedir. söz konusu safsızlıkların gravite, flotasyon ve manyetik ayırma gibi konvansiyonel yöntemlerle giderilememesi durumunda genellikle inorganik asitlerle liç yapılmaktadır. ancak inorganik asitlerle liç yöntemi hem maliyetli hem de çevresel açıdan pek çok sakıncalara sahiptir. bu çalışmada i̇stanbul şile bölgesi silis kumlarının çevre dostu zayıf organik asitlerle saflaştırılması hedeflenmiştir. organik asitlerden sitrik asit, tartarik asit ve oksalik asit kullanılarak numunenin sio2 oranı arttırılmış, fe2o3 ve tio2 içerikleri azaltılmıştır. ayrıca, organik asitlerin verimliliğinin karşılaştırılabilmesi için hf, hcl ve h2so4 gibi inorganik asitlerle de deneyler yürütülmüştür. en yüksek saflığı sağlayan organik asit tipi oksalik asit olup, numunenin sio2 içeriğini %81.65’den %90.42’ye yükseltmiştir. fe2o3 içeriğini ise %0.54’den %0.35’e, tio2 içeriğini %1.15’den %0.75’e kadar düşürmüştür.

bu çalışmada, 2018 yılında milli eğitim bakanlığı komisyonu tarafından hazırlanan ve aynı kurum tarafından basılan ortaokul müzik ders kitaplarında yer alan eserler tür, ritmik yapı, ezgisel yapı ve şarkı öğretimi yaklaşımı yönlerinden incelenmiştir. i̇ncelemede, okul şarkıları, excel programı yardımıyla tür, ritmik yapı, ezgisel yapı ve şarkı öğretimi yaklaşımı açısından sınıflandırılmıştır. halk ezgileri, okul şarkıları, klasik tsm, pop müzik ve dini müzik türlerinde eserlere rastlanılmış; ayrıca ritmik yapı yönünden yapılan incelemelerde 4/4’lük ve 9/8’lik ritmik yapının yüksek frekanslarda çıktığı görülmüştür. bunun dışında makamsal eserlerin tonal eserlerden sayıca fazla olduğu da tespit edilmiştir. aynı zamanda çalışmada 2018 yılında basılan müzik dersi kitapları, 2006 ve 2013 yıllarında basılan müzik ders kitaplarıyla karşılaştırılmış, karşılaştırma sonucunda 5. sınıftan 8. sınıfa kadar olan süreçte 2018 yılında basılan kitaplarda sayıca daha çok eser olduğu ve 2018 yılı ders kitaplarının eser türü açısından daha geniş bir yelpazede olduğu görülmüştür.

çalışmanın amacı, çaldıran/van’da yetişen ve halk arasında sıkça tüketilen bazı tıbbi bitkilerin, toplam fenolik (tfm) ve flavonoid (tf) miktarlarının belirlenmesi ve farklı organlardan elde edilen su ekstrelerindeki olası farkların ortaya konmasıdır. kit., rumex scutatus l. (evelik), mentha longifolia (l.) l. (civan perçemi) bitkileri van/çaldıran'dan toplanmıştır. ekstrelerin tfm ve tf içerikleri spektrofotometrik olarak ölçülmüştür. en yüksek tfm ve tf madde e. acris bitkisinin tohum ekstresinden elde edilmiştir. aynı bitkinin gövde ekstresi ve m. longifolia tohum ve gövde ekstreleri de yüksek fenolik ve flavonoid madde taşıyan bitki kısımları olmuştur. sonuçta, kullanılan beş farklı bitkiden alınan çiçek, gövde ve tohum ekstrelerinin hepsinde çiçek ve/veya tohum ekstrelerinin gövde ekstrelerine göre daha verimli olduğu ortaya konmuştur. e. longifolia bitkilerinden elde edilen sonuçlar, bu bitkilerin tıbbi amaçlara uygun olarak kullanılabileceğini, hem tohum hem gövde kısımlarının yoğun fenolik ve flavonoid içerdiğini göstermiştir.

bu makalede halepli zeki paşa’nın alman i̇mparatoru nezdinde osmanlı padişahının “murahhas”ı olarak üstlendiği görevi esnasındaki faaliyetleri ele alınmıştır. çalışmada ağırlıklı şekilde askerî arşiv kayıtları kullanılarak zeki paşa’nın murahhaslık görevinin mahiyetinin ortaya koyulması amaçlanmıştır. 1914 yılının son aylarında başlayan zeki paşa’nın misyonunun birinci dünya savaşı bitene kadar devam ettiği düşünüldüğünde, osmanlı devleti ile almanya arasındaki çeşitli konulardaki görüş ve düşüncelerin birlikteliği veya ayrılığı ana eksende ele alınmıştır. yazışma konularının, cephelerdeki durum, müttefikliğe ilişkin meseleler ve enver paşa’nın savaşın seyrine dair görüş ve önerilerinin alman makamlarına ulaştırılması başlıklarında yoğunlaştığı görülmektedir. enver paşa’nın savaşın seyrine ilişkin yaptığı isabetli tespitlerin ve savaş taktiklerinin başta ludendorff olmak üzere alman genel karargâhına iletilmesinde zeki paşa’nın üstlendiği görev, savaşa dair karar alma süreçlerinde osmanlı devleti’nin rolü bakımından önemlidir. savaştan sonra i̇ngiliz istihbarat belgelerinde geçen zeki paşa’nın görevine ve özellikle enver paşa’ya bağlı olduğuna ilişkin bilgiler, bu görevin yan etkisi olarak değerlendirilmiştir.

k vitamini yağda çözünen bir vitamin olup doğada filokinon (k1) ve menakinon (k2) formlarında bulunmaktadır. menadion (k3) formu ise sentetik analog olarak kullanılmaktadır. k vitamini, metabolizmada k vitaminine bağımlı proteinlerin karboksilasyonundan sorumludur. genellikle kan koagülasyonü üzerine rolü olduğu bilinen k vitamininin günümüzde kardiyovasküler hastalıklar, osteoporoz, vasküler kalsifikasyon, kanser, diyabet ve glisemik kontrol ile de ilişkisi olduğu gösterilmiştir. son yıllarda ise beyinde miyelinizasyonun yoğun olduğu bölgelerde menakinon-4 (mk-4) formunda bulunduğu saptanmış ve bilişsel performans ile bazı nörodejeneratif hastalıkların patogenezinde rol alabileceği belirtilmiştir. bu etkisini gas-6 ve protein s gibi proteinler aracılığıyla veya nöronları oksidatif stres hasarına karşı koruyarak gösterdiği düşünülmektedir. atriyal fibrilasyon (af) hastalarının sıklıkla kullandığı antikoagülanların ve k vitamini antagonisti olmayan antikoagülanların bilişsel performans ve demans üzerine etkisi ise tartışmalıdır. bu derleme makalede k vitamini ve antikoagülanların bilişsel performans üzerine etkileri ele alınmıştır.

yüz tanıma problemi uzun yıllardır üzerinde çalışılan bir problemdir. buna karşılık tanınmak istenen kişiye ait fotoğraf düşük çözünürlükte olduğunda problem zorlaşmakta ve standart yüz tanıma yöntemleri başarılı sonuçlar vermekten uzaklaşmaktadır. bu makalede, güvenlik ve kriminal çalışmalarda karşılaşılan; düşük çözünürlükteki fotoğraflardan yüz tanıma için yenilikçi bir yaklaşım sunulmuştur. kanonik korelasyon analizi (cca) temeline dayanan bu yöntem yüksek çözünürlükteki (hr) ve düşük çözünürlülükteki (lr) fotoğrafların yeni bir ara uzayda birbirleri ile en yüksek korelasyon gösterecek şekilde dönüştürülmesi esasına dayanmaktadır. her iki çözünürlükteki fotoğrafların temel bileşen analizi (pca) yapıldıktan sonra; seçilen öznitelikler cca kullanılarak oluşturulan ara uzayda tanıma için kullanılmıştır.yöntemin performansı iki farklı uygulama ile gösterilmiştir. birinci uygulamada 40 kişi ve herbirine ait 10 farklı açıdan çekilmiş 400 hr fotoğraflar ile bunların lr görüntüleri kullanılmıştır. i̇kinci uygulamada ise 123 kişiye ait hr fotoğraflar ve bunların lr görüntüleri kullanılmıştır. önerilen yöntem ile yapılan tanıma sonrasında başarılı sonuçlar elde edilmiştir.

bu çalışmada ahşap ve ahşap esaslı malzemelerde l-tipi köşe birleştirmelerin eğilme moment değerleri üzerine etkileri araştırılmıştır. bu amaçla ahşap malzeme olarak ladin ve kayın masif paneller, ahşap esaslı malzeme olarak mdflam (melamin kaplı orta yoğunlukta lif levha) ve yllam (melamin kaplı yonga levha) malzemeler, birleştirme elemanı olarak kavela ve vida, birleşme yüzeyinde tutkal olarak ise poliüretan tutkalı kullanılmıştır. toplamda 16 konfigürasyonda deney örnek grubu hazırlanmıştır. bu deney örnekleri, ts en 310 standartlarına göre çekme ve basınç testlerine tabi tutulmuşlardır. elde edilen eğilme moment değerleri istatistiksel anlamda değerlendirilmiştir. sonuç olarak çekme direnci, basınç direncinden daha yüksek eğilme moment değerleri elde edilmiştir. kayın masif panelin en yüksek değerlere sahip olduğu ve bunu sırasıyla mdflam, yllam ve ladin malzemeli birleştirmelerin izlediği sonucuna varılmıştır. direnç gerektiren mobilyalarda kayın masif panellerin ve tutkallı birleştirmelerin tercih edilmesi önerilebilir.

manyetik parçacık görüntüleme (mpg), süperparamanyetik demir oksit nanoparçacıklarının uzamsal dağılımını görüntüleyen yeni bir biyomedikal görüntüleme tekniğidir. mpg’de nanoparçacıkların zamana göre değişen mıknatıslanma tepkisine neden olan eksitasyon manyetik alanının genliği, sinir uyarım güvenlik sınırları tarafından kısıtlanmaktadır. bu nedenle görüntülenmek istenen bölge ufak parçalara bölünür ve birbiriyle örtüşen kısmi görüş alanları şeklinde taranır. eksitasyon alanının alıcı bobinde oluşturduğu doğrudan besleme sinyalinin bastırılması sürecinde, nanoparçacıkların da eksitasyon frekansındaki sinyali kaybolur. bu kaybın telafisi için, istenen görüntünün sürekliliği ve pozitifliği kullanılarak örtüşen kısmi görüş alanları birleştirilir. bu çalışmada sinyal-gürültü oranını (sgo) eniyileyecek şekilde kısmi görüş alanlarının birleştirilmesini sağlayan bir görüntü geriçatım tekniği sunulmaktadır. buna göre her bir kısmi görüş alanı, konuma bağlı olarak değişen tarama hızının karesi ile ağırlıklandırılmalıdır. farklı örtüşme yüzdeleri ve sgo değerlerinde gerçekleştirilen kapsamlı benzetimler ile önerilen yöntemin standart mpg geriçatım tekniklerinin neden olduğu dikey çizgi artefaktlarından kurtulmayı sağladığı ve görüntü kalitesini artırdığı gösterilmiştir.

sistemik sklerozis nadir görülen otoimmün inflamatuvar bir hastalıktır. sistemik skleroziste ana bulgu cildin kalınlaşması ve gerilmiş olmasıdır. deri bulgularının yanı sıra akciğerler, böbrekler, kalp ve sindirim sistemi gibi vücudun birçok yerinde inflamasyon ve skar gelişimi izlenir. bununla birlikte sistemik skleroz; ciltte sertleşme, ince çizgiler, derin kırışıklıklar, kserostomi, dilde sertlik ve mikrostomi sebebiyle oral ve fasiyal dokuları da ilgilendiren bir hastalıktır. hastalığın oral bulguları, dokulardaki veya sinir ve damarlar etrafındaki kollajen birikiminden kaynaklanır ve tüm oral dokular etkilenir. en sık görülen oral bulgu, genişlemiş periodontal ligament alanlarıdır. çalışmanın amacı sistemik sklerozu olan 46 yaşında erkek hastanın oral bulgularını sunmak ve tartışmaktır. klinik ve radyolojik olarak oral ve fasiyal muayene yapıldı. bu çalışmada yer alan hastanın oral semptomları; disfaji, periodontal problemler ve sınırlı ağız açıklığı idi. sistemik sklerozis hastaları, diğer oral ve maksillofasiyal bulgular için yıllık panoramik radyografilerle düzenli izlem yaptırmalıdırlar

şark ve batı kavramlarının ötekinin zaptı yoluyla batılı perspektiften icadı, bu kavramlardaki ontolojik istikrarsızlığı ele verir. i̇nşa edilen bir anlatı ve edimselleşme olarak tarihin egemenlikle ve geçiştirmelerle üretilmesi, modern batılı özgüllüğe işaret eden bir vakıa olarak epeydir karşımızda. bu bağlamdaki ilk tartışmalar, said’i öncelese de saidci eleştiri, şarkiyatçılık’ta karşılaştırma görüntüsünden karşıtlaştırmaya giden tahakküm sürecini şarkiyatçılık ile kültür ve emperyalizm’de (imparatorluk fikrinin sürekliliğini takip ederek) kanonik bir etkiyle açıklamaktadır. onlar ve biz söyleminin örgütleyici sofistikasyonu, emperyal bağlarından ötürü savaşın bilimsel hazırlayıcısı olmuştur. columbia üniversitesi’nde i̇slam hukukçusu, lübnanlı hristiyan bir aileye mensup olarak i̇srail’de doğan akademisyen düşünür wael hallaq, mart 2020’de türkçeye kazandırılan şarkiyatçılığı yeniden düşünmek adlı eserinde, batılı epistemik bütüne radikal bir karşılık verebilmek için said’in eserini hem başlangıç noktası yapmayı deniyor hem de i̇slam düşüncesi açısından modern bölünmenin üstesinden gelebilme adına sıkı bir eleştiriye tabi tutuyor.

bu araştırma, aile içi şiddet ile akademik başarı durumu arasındaki ilişkiyi konu edinmektedir. araştırma, diyarbakır’ın merkez içesi olan bağlar’da bulunan ortaöğretim okullarına devam eden 9. sınıf öğrencilerini kapsamaktadır. çalışma toplam 1750 öğrenciyi kapsamaktadır. araştırmanın verileri, öğrencilere uygulanan anket formu ile şiddet ölçeğinden[1] elde edilmiştir. araştırmada; ebeveynlerin eğitim düzeyleri ve sahip oldukları meslekler ile ailenin gelir düzeyi gibi faktörler aile içi şiddetin görülmesinde birer etken oldukları, şiddete maruz kalan çocukların akademik yönünden önemli bir ölçüt olan teog sınavından düşük puan aldıkları dolayısıyla i̇mam hatip lisesi veya meslek lisesi gibi düşük puanla girilen okullara devam ettikleri, fen lisesine devam eden öğrencilerin ailede yaşanan şiddet türlerine en az maruz kalan kategoriyi teşkil ettiği, anadolu lisesine devam eden öğrencilerin i̇mam hatip lisesi ve meslek lisesine devam eden öğrencilerden daha az şiddete maruz kaldıkları tespit edilmiştir. sonuç olarak, aile içi şiddet ile öğrencilerin akademik başarıları arasında bir ilişki saptanmıştır.

bu araştırmanın amacı cumhuriyet öncesi dönem gençliğinin eğitimi üzerine dile getirilen düşüncelerin genel bir değerlendirilmesini yapmaktır. bu amaç çerçevesi içerisinde gençlik ve eğitim ile ilgili osmanlıca metinler taranarak günümüz türkçesine çevrilmiştir. araştırmada tarama ve betimsel analiz yöntemi kullanılmıştır. araştırma sonunda gençlerin eğitiminde okul, öğretmen, toplum ve resmi makamların gençlerin seciye, karakter ve ahlaki değer gelişimindeki görev ve sorumlulukları üzerinde durulduğu görülmüştür. bunun yanı sıra bizim okulların gençleri sadece memur zihniyetinde yetiştirdiğini ancak yabancı ülkelerdeki okulların ise gençleri memur zihniyetinden ziyade bir iş ve meslek sahibi yaptıklarını böylelikle girişimcilik ruhunu geliştirdikleri sonucuna o dönemde bile ulaştıkları sonucuna ulaşılmıştır. günümüz gençliğini yakından ilgilendiren diğer önemli bir sonuç ise sınavların (imtihanlar) gençlerin sağlıklarını bozan büyük bir felaket olarak görülmesi ve imtihanların o dönemde olduğu gibi bugünkü şekilleriyle de bize gençlerin zekâları ve kabiliyetleri hakkında bir fikir veremiyor ve veremez olduğu şeklinde bilgilere ulaşılmıştır.

bir birey olarak kadınlar, toplumda kendisini var etmeye çalışırken birçok olumlu ve olumsuz geleneksel yaklaşımla karşılaşmaktadırlar. bu yaklaşımlar, geçmişten günümüze salt anlatı ve mitlerde yer alan “kadın kavramı” ile ilgilidir. bedeniyle, düşüncesiyle, yaratılışıyla suçlu olarak dünyaya gelen kadınlar, geçmişte feminizm’e sığınarak çoğu problemini aşabiliyorken, bugün yeni medya mecralarında yalnızca bir hashtag açarak seslerinin her alanda duyulmasını sağlayabilmektedirler. çoğu zaman kadına ya da kadınlık kavramına atfedilen değerin günlük yaşamda anne ve eş gibi sıfatlarla nitelendirilmesi gibi kadınların görsel bir imge olarak sadece belirli kalıplarla yansıtıldığı bir diğer alanda çizgi romanlardır. dolayısıyla çizgi roman disiplini, kadın karakterlerin nesneleştirilerek birer popüler kültür ikonuna dönüşmesini sağlamaktadır. bu araştırmada kültürel anlatılarda yer alan “amazon kadınları” mitine dayanarak yaratılan “tomris: düşler krallığı kadınları” adlı hareketli çizgi roman uygulaması dördüncü dalga feminizm bağlamında ele alınmıştır. bu kapsamda elde edilen veriler ve örnekler üzerinden türkiye’de kadın çalışmaları ve çizgi roman alanında eksiklik ve önerilere değinilerek araştırma sonuçlandırılmıştır.

bu çalışma; orta karadeniz koşullarında iki yıl süre ile (2010 ve 2012) merit f1 şeker mısır çeşidine altı değişik ekim sıklığı (50x15, 50x20, 50x25, 70x10, 70x15, 70x20 cm) ve beş değişik azot dozu (n5, n10, n15, n20, n25 kg/da) uygulanarak, ekim sıklığı ve azot dozlarının verim öğelerindeki değişimin incelenmesi amacıyla yürütülmüştür. deneme tesadüf bloklarında bölünmüş parseller deneme desenine göre, 4 tekerrürlü olarak kurulmuştur. ekim sıklıkları ve azot dozları arasında, bitki boyu, ilk koçan yüksekliği ve hasıl verim bakımından istatistiki olarak önemli fark saptanmıştır. araştırmadan elde edilen sonuçlara göre; m2de bitki sayısı (ekim sıklıkları) ve azot dozları arttıkça bitki boyu, ilk koçan yüksekliği ve hasıl verim artmıştır. en yüksek; bitki boyu ilk, koçan yüksekliği ve hasıl verim 70x10 (14 bitki/m2 ekim sıklığından, azot dozları bakımından ise yüksek n25 azot dozundan elde edilmiştir.

sulama suyu tuzluluğunun patlıcan bitkisinde verim, bazı verim bileşenleri, su kullanım etkinliği, yaprak klorofil ve karotenoid içeriği üzerine etkileri bir sera denemesi ile araştırılmıştır. çalışmada, sulama suyu tuzluluğu için sekiz farklı elektriksel iletkenlik düzeyi (ec= 1.4, 2.4, 3.4, 4.4, 5.4, 6.4, 7.4 ve 8.4 ds/m), kontrol konusu olarak çeşme suyu (ec=0.4 ds/m) kullanılmıştır. tesadüf blokları deneme desenine göre 4 tekerrürlü olarak tasarlanan araştırmada bitkiler silindirik lizimetrelerde yetiştirilmiştir. tuz stresine verimin tepkisi olarak, toprak tuzluluğu eşik değeri 1.49 ds/m olarak belirlenmiştir. genelde, bitki su tüketimleri sulama suyu tuzluluğu ile azalırken, en yüksek su kullanım etkinliği düşük tuzluluk seviyelerinde (≤2.4 ds/m) saptanmıştır. verim tepki etmeni 1.58 olarak bulunmuştur. bitki boyu, bitki yaş ve kuru ağırlıkları, yaprak alanı ve yaprak oransal su potansiyeli değerleri 3.4ds/m’lik tuzluluk seviyesiyle birlikte azalma eğilimine girmiştir. düşük tuzluluk seviyeleri (1.4 ve 2.4 ds/m) patlıcan bitkisinin yaprak klorofil ve karotenoid içeriğini arttırmıştır.

bu araştırmada ulusal yazında henüz araştırma konusu yapılan iş becerikliliği ve iş becerikliliğinin bir ardılı olduğu düşünülen iş tatmini kavramları ele alınmıştır. araştırmada literatür taramaları yapılmış ve ulusal yazında kavramlar arası ilişkiyi ele alan araştırmaların yapılmadığı belirlenmiştir. uluslararası araştırma bulguları da dikkate alınarak araştırma hipotez(ler)i geliştirilmiştir. geliştirilen hipotezlerin testi için imalat sektöründe faaliyet gösteren bir işletmenin 198 çalışanından veriler toplanmıştır. verilerin toplanmasında kolayda örnekleme yöntemi ve anket tekniği kullanılmıştır. hipotez testine ilişkin bulgulardan iş becerikliliğinin sadece yapısal iş kaynaklarını artırma boyutunun çalışanların iş tatminini pozitif yönde etkilediği tespit edilmiştir. i̇ş becerikliliğinin sosyal iş kaynaklarını arttırma, merak uyandırıcı iş taleplerini arttırma ve engelleyici iş taleplerini azaltma boyutları iş tatminini anlamlı düzeyde etkilememiştir. i̇ş becerikliliğine ilişkin bütünsel analizler sonucunda ise iş becerikliliği davranışının artmasıyla iş tatmin düzeyinin de arttığı; dolayısıyla iş becerikliliğinin iş tatmininin önemli bir öncülü olduğu belirlenmiştir. araştırma bulguları yorumlanarak kısıtlar ifade edilmiştir.

bu araştırmada, iç ve dış mekanlarda ahşap malzemelerin mobilya ve yapı malzemesi olarak kullanım olanakları araştırılmıştır. aynı zamanda araştırmanın amacına uygun olarak ahşap malzemelerin üreticileri, sektördeki girişimcileri ve üretim miktarları hakkında araştırmalar yapılmıştır. araştırma neticesinde, iç ve dış mekanlarda kullanılan mobilya ve yapılarda ahşap malzemelerin kullanım imkanları ve sektördeki üreticiler, girişimciler ve ahşap malzemelerin üretim miktarları hakkında veriler elde edilmiş ve elde edilen bilgiler neticesinde değerlendirilmelerde ve çözüm önerilerinde bulunulmuştur. elde edilen veriler ve yapılan değerlendirmeler sonucunda; iç ve dış mekanlarda mobilya ve yapılarda kullanılan malzemelerde, ahşap malzemelerin kullanım olanaklarının sahip olduğu avantajlı özellikleri ile birlikte çok fazla olduğu görünmektedir. ahşap malzemeler hakkında bazı olumsuz algılar ve iyi tanıtılamadığı gibi durumlar olmasına rağmen ahşap malzemelerin doğru tanıtılması, kullanımının teşvik edilmesi ve yaygınlaştırılması sayesinde bu problemler en aza indirgenebilir. üreticinin, üretimin, girişimin teşvik edilmesi ve desteklenmesi önem arz etmektedir.

son yıllarda ilginç elektriksel ve optiksel özellikler sergileyen iki boyutlu yarı iletken malzemeler üretilmiştir. tek tabakalı malzemelerde elektronlar farklı davranışlar gösterirler. elektronlar tek tabakalı malzeme arasında hareket ettikçe, iki boyutta tutulurlar ve farklı özellikler ortaya çıkmaktadır. bu kapsamda; mose2 (molibden diselenad) tek tabakasının optimazasyon sonucu kararlı yapısı, linux işletim sistemi ve quantum espresso 3.2 programı ile elde edilip üzerinde çalışıldı. öncelikle mo(molibden) ve se(selenyum) atomlarının bağ uzunluklarını belirleyerek, kararlı durumdaki mose2 tek tabakası oluşturuldu. bunun için kinetik enerji kesilme değeri, örgü değeri ve k nokta değerleri belirlendi. mose2 tek tabakanın kararlı yapısını elde ederek bağlanma enerjisini, bağ uzunluğunu belirledik. belirlenen kararlı yapı üzerine fe, mn atomları ile femn atom kümesinin tutunmasının olası konfigürasyonları üzerinde çalışıldı. bu konfigürasyonlar içerisinde en kararlı olan yapılar gösterildi. fe-mn atomlarının nano kümeleri katalizörlerde ve nanoelektronik alanlarındaki uygulamalarından dolayı önemli olduğundan mose2 tek tabakası ile fe, mn atomları ve femn atom kümesi arasındaki etkileşme incelendi.

slam dünyası, bugüne değin her seviyede kendisinden etkilenmiş ve etkilenmeye devam ettiği önemli bazı tarihsel dönemeçlerden geçmiştir. bu dönemeçlerden belki de en önemlisi ve tesir bakımından en uzun süreli olanı; hz. peygamber sonrası ashâb arasında meydana gelen ihtilaf ve anlaşmazlıklar ile bunların sonucunda çatışma ve savaşlara sahne olan ilk fitne dönemidir. ortaya çıktıklarında büyük oranda siyasi karakterli olan bu ilk fitne ve/veya fitneler döneminin ihtilaf ve anlaşmazlık konuları, zamanla akidevi ve ameli boyutlar kazanarak müstakil mezheplerin ortaya çıkmasına neden olmuş ve böylece bugüne kadar sorunlara gebe olan varlığını sürdürmeye devam etmiş ve etkisini korumuştur. bu yüzden i̇slam tarihinin hemen hemen her döneminde ve müslümanların yaşadığı değişik coğrafyalarda o dönemde yaşananlara benzer kardeş kavgaları yaşanmış ve yaşanmaya devam etmektedir. böyle giderse de müslüman dünya daha birçok kardeş kavgalarına yani fitnelere sahne olabilir.

nakliye firmaları uzmanlaştıkları alanlara göre belirli bölgelere daha sık, daha yüksek miktarlarda taşıma gerçekleştirmektedirler. nakliyeciler sıklıkla uğradıkları bölgelerde, araçlara geri dönüş yükü bulunması, elleçleme ekipmanlarının ve işgücünün temin edilmesi, depoların kullanımı, yakıtın anlaşmalı yerlerden indirimli olarak alınması, araçların bakım onarımlarının daha kısa sürede ve indirimli olarak yaptırılması gibi çeşitli avantajlara sahip olurlar. bu avantajların yanı sıra gönderim yapılacak ilde nakliyecilerin karşılaşabileceği çeşitli riskler de bulunmaktadır. nakliyeciler ile yapılan görüşmelerde, navlun fiyatları belirlenirken risk kriterini göz önünde bulundurdukları ancak bu kriterin sayısal değerlere dönüştürülmesinde sıkıntı yaşadıkları belirlenmiştir. bu çalışmada rekabet ortamında nakliye bedelleri hesaplanırken alıcının bulunduğu bölgeye ziyaret sıklığı ve bölgenin talep miktarı, iller arası mesafe, bölgenin riski ve dağıtım kolaylığı ölçütleri göz önünde bulundurularak analitik hiyerarşi süreci (ahs) ve vikor yöntemleri ile elde edilen avantaj skorları, fiyatlarının oluşturulması için kullanılmıştır. bu skor ile nakliyecilere, fiyat cinsinden ölçülmeyen kriterleri fiyatlandırma politikalarına katma imkânı sunulmuştur

contagious ecthyma (ce), özellikle kuzu ve oğlaklarda yaygın şekilde görülen ve orf virusu tarafından oluşturulan viral bir enfeksiyondur. bu çalışma, sakarya’da bir koyun işletmesinde ce enfeksiyonuna yakalanan koyun ve kuzularda şiddetli dudak ve diş eti lezyonlarının oluşmasında immunosuppressive etki yapan persiste pestivirus varlığının araştırılması amacıyla gerçekleştirildi. bu amaçla, ce enfeksiyonuna özgü semptomlar gösteren sakız ırkı 18 koyun ve 26 kuzudan kan ve dudak lezyonlarından doku örnekleri alındı. alınan doku örneklerinde orf virusu ve kanlardan elde edilen lökosit örneklerinde polymerase chain reaction (pcr) ile pestivirus antijen varlığı araştırıldı. doku numuneleri yapılan semi-nested pcr testi ile orf virusu yönünden pozitif bulunurken aynı hayvanlara ait lökosit örneklerinin nested rt-pcr metodu ile pestivirus nükleik asit varlığı yönünden negatif olduğu saptandı. sonuç olarak, bu vakada kuzular ve koyunlarda görülen şiddetli ce enfeksiyonun temelinde pestivirusların etkisinin olmadığı, dudaklarda yoğun olarak görülen lezyonların izole edilen virusların patojenitesinden ve koyunların ırkından kaynaklanabileceği kanaatine varılmıştır.

hukuk tarihi ilkeleri gözetilerek yapılan bu çalışmada, osmanlı klasik döneminin merkez teşkilatı içerisinde çok önemli bir yere sahip olan divan-ı hümayun ile yerel yönetimde kıymetli bir yeri bulunan paşa divanı karşılaştırılmıştır. bu mukayese manisa şehzâde sarayı dîvânı örneği üzerinden yapılmaya çalışılmıştır. araştırmamızda literatür kaynaklarından ve özellikle manisa şehzâde sarayı dîvânına ait kayıtlardan yararlanılmıştır. çalışmada esas itibariyle literatürde söylene gelen “paşa divanlarının divan-ı hümayun’un küçük bir minyatürü” olduğu yönündeki tezin doğruluğu araştırılmıştır. divan-ı hümayun’un gerek üyeleri gerek görev ve yetkileri gerekse işleyişi bakımından paşa divanları ile büyük bir benzerliğe sahip olduğu anlaşılmaktadır. kurumsal olarak birbirlerine benzemelerinin yanı sıra divan-ı hümayun ile paşa divanları arasında güçlü bir bağ olduğu da görülmektedir. bu durum osmanlı devleti’nin merkezi ile yereli arasında uyumlu bir organizasyonun olduğunu ve merkezden yerele idari teşkilatlanmasının yeknesak bir şekilde işletildiğini göstermektedir.

kanı-i̇stek-hedef (ki̇h) mimarisi etmenlerin çevrelerine dair bilgiler tutmasına ve bu bilgiler doğrultusunda tasarım hedeflerini gerçekleştirebilmek için planlarını oluşturmalarına izin veren bir mimaridir. bu mimariye ait etmenlerin gerçekleştirim ayrıntılarından daha üst soyutlama seviyesine çıkılarak geliştirilmesi geliştirim sürecini hızlandıracaktır. yazılım geliştirme odağını koddan modellere çeviren ve farklı soyutlama seviyelerindeki modelleri kullanarak yazılım geliştirmedeki karmaşıklığı azaltmayı hedefleyen model güdümlü geliştirme (mgg) yaklaşımının ki̇h etmen yazılımlarının hızlı bir şekilde geliştirilmesinde önemli bir yaklaşım olduğu görülmektedir. jadex etmen platformu, ki̇h mimarisine uygun etmenlerin geliştirilmesinde en çok kullanılan platformlardan birisidir. bu çalışmada jadex ki̇h etmenlerinin mgg’ye dayalı olarak geliştirilmesini sağlayan bir yazılım geliştirme yaklaşımı tanıtılmaktadır. makalede, ki̇h etmen modellerinin yine bu çalışmada tanıtılan bir görsel geliştirim aracıyla nasıl geliştirildiği ve araç çıktısı modellerden etmenlere ait jadex yazılım kodlarının uygulanan bir model-kod dönüşümü ile nasıl elde edildiği anlatılmaktadır.

öz claude farrère’in ankaralı dört hanım yapıtında kadın imgesini ele alan bu çalışma cumhuriyet’in ilanıyla birlikte türk toplu-munda yaşanan gelişmelerin bireyler üzerin-de, özellikle türk kadınları üzerinde ne derece etkili olduğunu konu edinmektedir. cumhuriyet’in ilan edilmesiyle birlikte türk toplumunda meydana gelen değişimler çeşitli alanlarda etkisini göstermiştir. bu nedenledir ki türk toplumunda yaşanan ilgili toplumsal gelişmeler hem türk edebiyatında hem de fransız edebiyatında ilgi ile karşılanmıştır. türk toplumunda görülen toplumsal dönü-şümün fransız yazar claude farrère’in an-karaları dört hanım yapıtında yazarın imge-lem evreni merkezli yapılan inceleme sonu-cunda belirlenen imgeler dört başlık altında toplanarak sınıflandırılmıştırlar. öncelikle imge kavramı terimce taraması yöntemiyle açıklanmaya çalışılacaktır. i̇mge kavramının açıklanmasından sonra ise çalışmanın merke-zinde yer alan ankaralı dört hanım yapıtın-daki kadın imgeleri üzerinde durulacaktır. anahtar kelimeler: claude farrère, ankaralı dört hanım, cumhuriyet, i̇mge. key words: claude farrère, ankaralı dört hanım, republic, image.

bu çalışmada, sakarya ili sınırlarında bulunan sapanca gölü havzası toprak ve sedimentlerinden streptomyces cinsi bakterileri izole edilerek karakterizasyon ve teşhisi yapılmıştır. toplam 6 farklı lokaliteden alınan 12 toprak numunesinin fiziko-kimyasal analizleri yapılmış ve ph’larının 6,12 ile 7,58 değerleri arasında olduğu saptanmıştır. saflaştırılan 60 streptomyces izolatı havasal, misel ve difüziye pigment rengi esas alınarak 4 ana gruba ayrılmıştır. streptomyces izolatlarına, antibiyotik duyarlılığı, degredasyon aktivitesi, büyüme, azot ve karbon kaynağı kullanımı testleri uygulanmıştır. tüm izolatların fenotipik ve biyokimyasal karakterleri belirlenerek identax bilgisayar programına bu veriler aktarılmış, cins içerisindeki pozisyonları belirlenerek teşhisleri yapılmıştır. teşhisleri tamamlanan streptomyces izolatlarının test sonuçları mvsp 3.2 bilgisayar programı ile birbirleri arasındaki benzerlik dendogramları oluşturulmuştur. renk kümelerini temsilen seçilen 4 suşun dna izolasyon ve dizi analizleri yapılmış ve 27f ile 1492r evrensel primerleri kullanılarak 16s rdna geni kısmi olarak pcr ile çoğaltılmıştır. bu dört bakterinin genbank veri tabanındaki türlerle olan akrabalık dereceleri ve genetik pozisyonları dendogramlar şeklinde ortaya konmuştur.

dijital çağda gazetecilik eğitiminin içeriğinin sektörün taleplerine cevap verebilecek biçimde tekrar gözden geçirilmesi gerekmektedir. sektörde kullanılan teknolojilerin dijitalleşmesi, sayıca artması gazetecilik eğitimine yansımaktadır. süreç gazeteciliğin evrilmesine bağlı olarak, mesleki becerilerin yeniden tanımlanmasını ve eğitim müfredatlarında değişime gidilmesini gerektirmektedir. gazetecilik alanı ve uygulamalarının dijitalleşmesi, mesleki becerileri de hızlı bir şekilde dönüştürmüştür. ancak gazeteciliğin dijitalleşme süreci, ülkeler arasında farklılıklarını korumaktadır. haberin üretimi, dağıtımı ve tüketiminde dijital bir dönüşümün olması, ülkelerin gazetecilik eğitimi müfredatlarında alanın yeni teknolojilerine uygun değişikliklere gidilmesini zorunda hale getirmektedir. bu çalışma; gelişmiş ve gelişmekte olan ülkelerin gazetecilik eğitimi veren beş üniversitesinin müfredatlarındaki ders içeriklerinin ve staj olanaklarının çevrimiçi (online) gazetecilik alanına ne denli uygun olup olmadığının araştırıldığı, öğrencilere kazandırılan mesleki becerilerle yaratılan “yeni dönem gazeteci” özelliklerinin ülkelere göre değişiminin ortaya konulduğu karşılaştırmalı bir örnek olay çalışmasıdır. ülkelerin gazetecilik eğitimleri üzerinden sektörün geldiği aşamalar yorumlanarak, gazetecilik eğitiminin değişim süreci irdelenmektedir

bu araştırmada, 2016 yılında türkiye’yi ziyaret eden turistlerden elde edilen yatay kesit verileri kullanılarak panel çekim modeli aracılığıyla türkiye’nin dış turizm potansiyelini tespit etmek ve bu potansiyeli mevcut turizm pazarları dışındaki farklı pazarlar için de geliştirmek amaçlanmıştır. çalışma sonucunda, türkiye’yi ziyaret eden turist sayısının, gelinen ülkenin ekonomik gelişmişliği faktöründen olumlu, ülkenin uzaklığı faktöründen ise olumsuz yönde etkilendiği tespit edilmiştir. turistlerin geldikleri ülkenin nüfus açısından büyük olması faktörünün ise turist akımı üzerinde bir etkisinin bulunmadığı saptanmıştır. ayrıca, turistlerin geldikleri ülkenin türkiye ile birtakım bağlarının (tarihi, kültürel, etnik) veya ortak sınıra sahip olması faktörünün turist rakamları üzerinde artırıcı, ülkenin bir müslüman ülkesi olması faktörünün ise gelen turist rakamlarını azaltıcı bir etkide bulunduğu görülmüştür. araştırma, türkiye’yi belirli ülkelerin ziyaret ettiği ve belirli turizm aktivitelerinin gerçekleştirildiği ülke imajından kurtarabilmesi, türkiye’nin turist akımını etkileyen faktörleri belirlemesi ve bu doğrultuda da türkiye’nin dış turizm potansiyelinin tespit edilmesi bağlamında önem taşımaktadır.

firmalarda yönetim kurulları, en üst kademe organ olarak önemli roller üstlenmektedirler. yönetim kurulu kalitesinin de firma performansının üzerinde önemli bir etkiye sahip olduğu düşünülmektedir. çalışmada, yönetim kurulu kalitesi ve firma performansı arasındaki ilişkinin gelişmekte olan bir ülke olarak türkiye bağlamında ele alınması amaçlanmıştır. bu amaçla, 2015 yılında türkiye’de faaliyet gösteren ve borsa i̇stanbul 100 endeksinde (bi̇st 100) yer alan sanayi firmaları 2009-2014 dönemi verileri kullanılarak incelenmiştir. yönetim kurulu kalitesi hesaplanırken bin-sariman vd., (2015) tarafından oluşturulan yönetim kurulu kalite endeksi’nden (bdq) yararlanılmıştır. geliştirilen hipotezler panel veri analizi ile test edilmiştir. sonuçlar, türkiye’de yönetim kurulu kalitesinin muhasebe tabanlı firma performansını pozitif ve anlamlı bir şekilde etkilediğini göstermektedir. bununla birlikte, yönetim kurulu kalitesinin piyasa esaslı performans üzerinde bir etkisinin olmadığı tespit edilmiştir. çalışma, yönetim kurulu yapısının firma performansı üzerindeki etkisini incelerken toplulaştırılmış bir endeks kullanılması nedeniyle literatüre katkıda bulunmaktadır.

bu araştırmanın amacı öğrencilerin kâğıttan dijitale yazma tutumunu ölçmek için bir ölçme aracı geliştirmektir. araştırmaya üst sosyoekonomik düzeydeki okullarda öğrenim gören 2534 gönüllü öğrenciyle (7-12. sınıf) yürütülmüştür. ölçeğin madde analizleri için %27 alt ve üst grup ortalamaların anlamlılığı test edilmiştir. ölçeğin faktörlerini belirlemek için açımlayıcı faktör analizi yapılmıştır. buna göre 12 maddelik dijital ortamlarda yazma tutumu ve 7 maddelik kâğıt ortamında yazma tutumu faktörleri elde edilmiştir. ölçeğin faktörleri arasında negatif yönlü anlamlı ilişki bulunmuştur. ölçeğin güvenirlikleri dijital ortamlarda yazma tutumu boyutu α= .89; kâğıt ortamında yazma tutumu boyutu α= .75; ölçeğin tamamı ise α=.77’dir. ayrıca ölçeğin tekrar test güvenirlik sonuçları dijital ortamlarda yazma tutumu boyutu=.98; kağıt ortamında yazma tutumu =.96; ölçeğin tamamı ise .97 bulunmuştur. ölçeğin doğrulayıcı faktör analizi sonuçları da iki faktörlü ölçeğin (χ²/df=3.16; rmsea=.043; agfi=.97; gfi=.97; cfi=.97; nfi=.95; ifi=.97;tli=.97) doğrulandığını göstermektedir. elde edilen bu sonuçlar ölçeğin güvenilir ve geçerliği olduğunu göstermektedir.

makyavelizm bir kişilik özelliği olarak; bireyin kişisel amaçlarını gerçekleştirebilmek adına ahlaki olmayan yollara dahi başvurarak diğer bireyleri yönlendirme çabasıdır. i̇şkolizm ise, kişinin içinden gelen bir zorlama ile aşırı çalışma isteği, bir bağımlılıktır. kişinin, kendini işiyle ilgili tatmin etme isteği, daha çok para kazanma ve başarma arzusu gibi faktörler de işkolikliğin oluşmasında etkili olmaktadır. bu çalışmanın amacı, çalışanların makyavelist tutumları ile işkoliklikleri ilişkisinde kişilik özelliklerinin rolü olup olmadığını ortaya koymaktır. bu amaçla, konya’da faaliyet gösteren alışveriş merkezlerinde çalışan 170 kişiye yapılan anket çalışması yoluyla elde edilen bulgular spss 15.0 istatistik programı ile analiz edilmiştir. araştırma sonucunda, katılımcıların makyavelist tutumları ve işkoliklik düzeyleri arasında istatistiksel bakımdan anlamlı bir ilişki bulunmadığı görülmektedir. buna benzer şekilde katılımcıların makyavelist tutumları ve kişilik özellikleri arasında istatistiksel bakımdan anlamlı bir ilişki bulunmadığı görülmektedir. ayrıca, bu sonuçlara ilaveten, katılımcıların işkoliklik düzeyleri ve kişilik özellikleri arasında istatistiksel açıdan anlamlı ve pozitif bir ilişki tespit edilmiştir.

bu makalede sûrelerin başlangıcında bulunan mukattaa harfleri kıraat vecihleri açısından incelenmiştir. öncelikle harflerin yapısı, farklı oluşumlarla gruplar halinde ve farklı sayılarda gelmesi hakkında bilgi verilmiştir. i̇kinci olarak hurûf-ı mukattaa’da yer alan harflerin mahreçleri ve sıfatları belirtilerek nitelikleri tek tek açıklanmıştır. üçüncü aşamada ise bu harflerle ilgili nakledilen mütevâtir ve şâz kıraatler belirtilerek kendilerine okuyuş nispet edilen kıraat-i seb‘a, aşere, erbea aşere, sahabe, tabiûn ve diğer kıraat imamları zikredilmiştir. bu bağlamda hurûf-ı mukattaa ile ilgili kıraat vecihlerinden imâle, idğam, izhâr, tefhîm, medd, kasr, sekte, vakf ve vasl gibi fonetik okuyuş farklılıkları arap diliyle irtibatı temelinde lehçe, sarf ve nahiv ilişkisine değinilerek örneklerle açıklanmıştır. ayrıca zikredilen kıraatler tefsir ve kıraat kaynaklarında mukayeseli olarak incelenmiş ve müfessirlerin bu okuyuş farklılıklarıyla ilgili görüşleri açıklanmıştır. son tahlilde ise müfessirlerin ve kıraat âlimlerinin hurûf-ı mukataa ile alakalı kıraatlere yaklaşımı tespit edilmeye çalışılmıştır.

son yıllarda gelişen internet ve bilişim teknolojileri devlet, vatandaş ve işletme dünyasında işlemleri kolaylaştıracak birçok fırsat ortaya çıkarmaktadır. ortaya çıkan bu fırsatlardan birisi de bulut bilişim sistemleridir. bulut terimi internet kelimesinin yerine kullanılırken, bilişim sistemleri teknoloji kullanımını ifade etmektedir. bulut bilişim sistemleri internet üzerinden hizmetler, uygulamalar ve veriler sunmaktadır. dolayısıyla bulut sistemler kullanıcılar için çalışma esnekliğini ve veriyi taşıma fırsatı vermektedir. belirli bir alanda çalışmak gibi bağımlılığı olan muhasebe bilgi sistemleri teknolojinin sunduğu son fırsatlardan yararlanarak kendi esnekliğini yaratmak için çaba harcamaktadır. bu bağlamda çalışmanın amacı bulut bilişim sistemlerine entegre olma çabası içerisinde olan muhasebe sistemlerinin, bulut bilişim sistemleri içerisinde uygulanabilirliğini değerlendirmek için güçlü yönleri, zayıf yönleri, sunduğu fırsatlar ve oluşturduğu tehditleri swot analizi yöntemi ile ortaya koymaktır. bu çalışmada muhasebe bilgi sistemleri kullanıcılarına bulut sisteminin sunduğu fırsatları ve oluşturduğu tehditleri, sistemin güçlü ve zayıf yönleri ile birlikte açıklandı.

günümüzde; estetik görünüm, konfor ve fonksiyonellik spor giyiminin önemli özelliklerini oluşturmaktadır. giyim konforunun sağlanması için spor giysiler, farklı özellik ve tasarımlarda çeşitli kumaşlar kullanılarak üretilmektedir. vücuda oturan giysilerin giysi kalıbının doğru ölçülerde hazırlanması, bol giysilere göre daha zordur. giysinin vücuda uyumunun en iyi olduğu giysi kalıbını belirleyebilmek için birçok prototipin hazırlanması gerekebilmekte ve süreler uzamaktadır. bu nedenle, 3 boyutlu açınım sistemleri, özellikle spor giyim üreticileri için bir çıkış yolu sağlamaktadır. bu çalışmada öncelikle, bir sanal erkek manken oluşturulmuştur. ardından, bu sanal model üzerinde optitex 3 boyutlu açınım sistemi kullanılarak bölüntülü bir sweatshirt modeli tasarlanmıştır. bu sistem ile sanal manken üzerinde model tasarlandığında, aynı anda giysi kalıpları da hazırlanmaktadır. tasarım tamamlandığında, 2 boyutlu giysi kalıpları açınım işlemi ile otomatik olarak elde edilmiştir. daha sonra elde edilen bu 2 boyutlu kalıplar sanal dikiş ile bir araya getirilerek manken üzerinde sanal giydirme işlemi gerçekleştirilmiştir. çalışma kapsamında tasarlanan modelin vücuda uyumu değerlendirilmiştir.

bu çalışmada, özellikle otomotiv endüstrisinde yaygın olarak kullanılan aisi 4140 (42crmo4) çeliğinin mekanik özellikleri üzerinde farklı bekletme süreli derin kriyojenik işlemin etkisi incelenmiştir. bu amaçla hazırlanan aisi 4140 çeliğinden imal edilen numunelere geleneksel ısıl işlem uygulanmış ve geleneksel ısıl işlemi tamamlayıcı bir işlem olan derin kriyojenik işlem farklı bekletme sürelerinde (12, 24, 36 ve 48 saat) - 140 °c sıcaklıkta uygulanmıştır. derin kriyojenik işlem sonrasında numunelere 200 °c’ de temperleme işlemi uygulanmıştır. aisi 4140 çeliğin mekanik özelliklerinin belirlenebilmesi için sertlik ölçüm ve çekme testleri gerçekleştirilmiştir. bu testlerden elde edilen bulgular analiz edilmiş ve karşılaştırılmıştır. sonuçlar, farklı bekletme süreli derin kriyojenik işlemin ve derin kriyojenik işlem sonrası uygulanan temperleme işleminin aisi 4140 çeliğin mekanik özellikleri üzerinde önemli etkileri olduğunu göstermiştir. derin kriyojenik işlemli numunelerde önemli sertlik artışları ve çekme dayanımlarında kayda değer iyileşmeler olmuştur. ayrıca, mekanik özelliklere etkisi yönünden derin kriyojenik işlemin en uygun bekletme süresinin 36 saat olduğu tespit edilmiştir.

bir alan taraması olan bu çalışma, ortaöğretim fen bilimleri alan öğretmenlerinin (bi- yoloji, fizik ve kimya) ölçme ve değerlendirme okuryazarlıkları üzerine türkiye’de yapılan araştırmaların derlenerek mevcut durumun tespit edilmesi, bu alandaki eksiklerin belirlen- mesi ve gerekli tavsiyelerin sunulması amacıyla gerçekleştirilmiştir. bu amaçla içerik analizi yöntemlerinden betimsel içerik analizi kullanılarak google akademik arama motoru, tübi̇tak ulakbi̇m, dergipark, yüksek öğretim kurulu ulusal tez merkezi, ebscohost-eric ve springer gibi farklı veri tabanları aracılığı ile ulaşılan ve amaca uygun 19 çalışma incelenmiştir. elde edilen sonuçlar kimya öğretmenliği kapsamında yeterli sayıda çalışmanın olmadığını, ölçme ve değerlendirme okuryazarlığının genelde anlık olarak çalışıldığını, çoğunlukla ölçme ve değerlendirme bilgisi ve algısı üzerine odaklanıldığını göstermektedir. sonuçlar aynı zamanda çalışmaların katılımcıların gerçek uygulamaları yerine ifade ettikleri uygulamaya yoğunlaştıklarını; dönüt verme, öz-akran değerlendirme ve etik bilgisi üzerine ise herhangi bir çalışmanın gerçekleşmediğini göstermiştir. bu sonuçlar ışığında araştırmacılara ve eğitimcilere, öğretmenlerin ölçme ve değerlendirme okuryazarlığının çalışılması ve geliştirilmesiyle ilgili önerilerde bulunulmuştur.

1965 yılında i̇stanbul’da açılan sinematek derneği’nin (sd) kurucusu, yöneticisi ve baş sorumlusu onat kutlar’ın (1936-1995) uzman ve uzman olmayan basında çıkan sinema makalelerinin (kendi deyişiyle sinema yazılarının) bir kısmını toplayan ilk sinema kitabı sinema bir şenliktir (sinema yazıları) , de yayınevi tarafından 1985 yılında yayımlanmıştı. günümüze kadar farklı yayınevleri tarafından baskıları yapılan ilk kitabında derlenen makaleleri yazar olarak bizzat seçen kutlar, sunuş kısmında “türk sineması ile ilgili polemik ve araştırma yazılarını” başka bir zamanda yayınlayacağını belirtiyordu (kutlar, 1985, s. peki, ilk kitabının yayınlanışından neredeyse 35 yıl sonra gelen sinema… sinema1 kitabı bu önemli eksikliği tamamlamayı başarıyor mu? dahası bu önemli eser, 1995’te hayatını kaybeden angaje sinema adamını sinematek ve ulusal sinema sorunu, türk sinemasının meseleleri ve radikal yeni (devrimci) sinema davası çerçevesinde okuyucuya tam manasıyla tanıtabiliyor mu? i̇şte hem eleştiri hem de tanıtım görevi üstlenen bu iki işlevli yazıda söz konusu probleme yanıtlar vermeye çalışacağım.

bulgar parlamentosu, ocak 2012’de kabul ettiği bildiriyle “etnik arındırma” olarak ilan ettiği ve i̇kinci dünya savaşı’ndan sonra avrupa’nın en büyük zorunlu göçünün gerçekleştiği 1989 yılında basılan osman kılıç’ın anıları, bulgaristan türklerinin bir nevi ansiklopedisi niteliğini taşımaktadır. bu eser, günümüz bulgaristan coğrafyasında 1877-1878 osmanlı-rus savaşıyla başlayan ve 100 yıldan uzun süren bir dönemde, bulgaristan’da azınlık olarak yaşayan türklerin kültürü, eğitimi, gelenek ve göreneklerinin yanı sıra çektikleri acıları da içeren birinci elden bir kaynaktır. yazar, sosyalist öncesi ve sonrası dönemde bulgaristan’da yaşayan türklere yönelik devlet baskıları, yok etme planları ve buna karşı verilen mücadeleyi çok inandırıcı ama aynı zamanda duygusal ve etkileyici bir dille kaleme almıştır. bulgaristan türklerinin geçmişi ve tarihi konusunda yazılmış çok az sayıda kitap vardır. bu nedenle “kader kurbanı” bulgaristan ile ilgili yapılacak her bilimsel araştırmanın başvuracağı ilk kaynaklardandır. fakat bulgaristan’da yaşayan türk ve müslüman toplulukları açısından osman kılıç’ın bulgarcaya çevrilmiş anıları , daha da büyük önem taşımaktadır.

bilgi ve iletişim teknolojileri (bi̇t) bilginin yaratılması, toplanması, işlenmesi, saklanması, dağıtılması ve erişilebilir olmasını ifade ederken, kısaca bilginin yönetilmesini sağlayan teknolojiler olarak tanımlanmaktadır. bi̇t kullanımı ülkelerin sosyo-ekonomik gelişmişliklerine ve bireylerin refah seviyelerinin gelişimine katkıda bulunmaktadır. bu çalışmanın amacı oecd ülkelerinin 2017-2019 dönemine ait bi̇t kullanımlarını gösteren e-ticaret ve e-devlet, bilgisayar kullanım ve internet bağlantısı erişimi, internet kullanım aktiviteleri olmak üzere 3 ana başlık altında 17 farklı kriter ile değerlendirerek ülkelerin bi̇t gelişmişliklerini karşılaştırmaktır. bu doğrultuda oecd ülkelerinin bi̇t gelişmişliklerini çok kriterli karar verme teknikleriyle değerlendirmek için kullanılan kriterlerin ağırlıkları entropi yöntemiyle belirlenmiş, moora ve waspas yöntemleriyle analiz edilmiş, bu yöntemler ile elde edilen ülkelerin sıralama sonuçları copeland yöntemiyle birleştirilip yeni bir sıralama belirlenerek yöntemler arasında karşılaştırma yapılmıştır. yapılan analiz sonucunda moora ve waspas yöntemlerinin sıralama sonuçları copeland yönteminin bütünleşik sıralama sonuçları ile karşılaştırıldığında her iki yöntemin sıralama sonucunun copeland yönteminin sıralama sonucuyla yüksek derecede uyumlu olduğu ortaya çıkmıştır.

son yıllarda literatürde üzerinde oldukça fazla araştırma yapılan işkoliklik üzerine ülkemizde az sayıda ampirik çalışma yapılmıştır. bu çalışma işkolikliğin aile ve birey üzerine etkilerini ortaya çıkarmaya çalışmaktadır. bu doğrultuda işkoliklik, iş-aile çatışması ve tükenmişlik arasındaki ilişkilerin incelenmesi amaçlanmıştır. araştırmaya 451 avukat katkı sağlamışlardır. i̇şkoliklik ve işkolikliğin alt boyutları olan işe güdülenme, işten zevk alma ve işe katılımın iş-aile /aile-iş çatışması ve tükenmişlikle anlamlı ilişki içerisinde olacağı yönünde hipotezler geliştirilmiştir. araştırma sonuçlarına göre işkoliklik ve işe güdülenme ile iş-aile/ aile-iş çatışması arasında pozitif yönlü, işten zevk alma ile ise negatif yönlü bir etki olduğu belirlenmiştir. bununla birlikte işe katılım ile belirtilen değişkenler arasında anlamlı ilişki bulunmamıştır. ayrıca işkolik ile tükenmişlik arasında doğru yönlü bir ilişki olduğu tespit edilmiştir. çalışma ile elde edilen bulguların teorik ve uygulama açısından tartışması yapılmış, katkıları ve sınırlılıklarına değinilmiştir.

şükûfe nihal, cumhuriyetin kuruluş döneminden itibaren türk edebiyatında eserleri ve modern fikirleriyle oldukça dikkat çekici bir kadın şair ve yazardır. yazar ve şair kimliğinin yanı sıra, eserlerinde işlediği toplumsal konularda ‘kadın kahramanları’ öne çıkaran şükûfe nihal, aynı zamanda aktivist karakteri ve cumhuriyetin erken dönemindeki feminist düşünceleriyle modern türkiye’nin ilk aydın kadınları arasında yer almaktadır. şükûfe nihal, 1919 yılında darülfünun’dan mezun olan ilk kadındır ve coğrafya bölümü mezunudur. türkiye’de daha çok edebi kimliği ile tanınan şükûfe nihal’in esasen cumhuriyetin ilk kadın coğrafyacısı unvanına sahip olduğu ise pek bilinmez. çeşitli okullarda coğrafya ve edebiyat öğretmenliği de yapan şükûfe nihal’in eserlerinde ve öncü karakterinde onun coğrafyaya karşı duyduğu ilginin rolünü belirlemek de mümkündür. şükûfe nihal, yaşadığı dönem boyunca çok sayıda eser vermiş; ülkenin toplumsal, kültürel, ekonomik vb. sorunları için çeşitli önerilerde bulunmuştur. ele alınan çalışma ile şükûfe nihal’in hayatı ve eserleri tanıtılarak, konunun türk coğrafya camiasının dikkatine sunulması amaçlanmıştır.

1982 anayasası’nın 67. maddesine göre seçim kanunlarının “temsilde adalet” ve “yönetimde istikrar” ilkelerini bağdaştıracak şekilde düzenlenmesi gerekmektedir. bu iki ilke ters yönde işlemektedir. bu nedenle seçim sistemleri bu ilkelerden birisini öncelemekte, diğer ilkeden ise taviz vermektedir. bu çalışmada öncelikle ülke seçim barajı uygulaması ile hangi amaçlara ulaşılmak istendiği, bu amaçların hangi ölçüde gerçekleştiği üzerinde durulmuş ve temsilde adalet ve yönetimde istikrar ilkeleri incelenmiştir. sonrasında 2017 referandumu ile kabul edilen anayasa değişikliğinin seçim sisteminin bu iki işlevine nasıl etki edeceği ve %10’luk seçim barajının temsilde adaletin sağlanmasına katkı sağlayıp sağlamayacağı sorusuna cevap aranmıştır. ayrıca çalışma kapsamında 24 haziran 2018 seçimleri öncesinde kabul edilen seçim ittifaklarının seçim barajı üzerinde nasıl bir etki doğurduğu incelenmiştir. çalışmada seçim barajı ile ulaşılmak istenen amaçlara büyük ölçüde ulaşılamadığı, temsil adaletinin sağlanamamasının seçmenlerin iradesinin yasama faaliyetlerine yansıması bakımından olumsuz etkileri olduğu ve seçim ittifaklarının ülke seçim barajını fiilen ortadan kaldırma potansiyeline sahip olduğu tespit edilmiştir.

çalışmamızın konusu "avrupa i̇nsan hakları mahkemesi i̇çtihatları bağlamında etkin soruşturma yükümlülüğü" dür. avrupa i̇nsan hakları sözleşmesi’nin1 en temel hükümlerinden biri olan yaşam hakkının ve demokratik bir toplumun vazgeçilmesi olan işkence yasağının ihlali halinde taraf devletlerin, söz konusu ihlalleri etkin şekilde soruşturma yükümlülükleri doğar. etkin soruşturma yükümlülüğü daha çok sözleşme’nin 2. ve 3. maddelerinde düzenlenen yaşam hakkı ve işkence yasağı ile ilgili olsa da; sözleşme’nin diğer bazı maddelerinin ihlalinde de söz konusu olabilir. ancak bunlar, avrupa i̇nsan hakları mahkemesi2kararlarında belirli bir yoğunluğa ulaşmadığından çalışmamızda inceleme konusu yapılmamıştır. çalışmamızda ilk olarak ai̇hs ve soruşturma yükümlülüğüne ilişkin genel açıklamalar yapılmıştır. ardından sözleşme’nin 2. ve 3. maddelerinde yer alan yaşam hakkı ve işkence yasağı hakkında bilgiler verildikten sonra nihayet taraf devletlerin ihlal edilen bu haklara yönelik nasıl etkin soruşturma yürütmeleri gerektiği ai̇hm içtihatları bağlamından incelenmiştir

1980’li yıllardan sonra, kapitalizmin içine girdiği krizin sorumlusu olarak sosyal refah devleti uygulamaları ve kurumları sebep olarak gösterilmiş ve çözüm olarak da geleneksel kamu yönetiminin eleştirisi üzerine kurulu olan yeni kamu i̇şletmeciliği (yki̇) paradigması kamunun faaliyet gösterdiği pek çok alanda uygulanmaya başlamıştır. yki̇ anlayışı getirdiği ilke ve değerlerle, kamu yönetimini ve kamunun hizmet sunma biçimini önemli ölçüde bir değişime uğratmıştır. söz konusu bu değişimin yönünü ise merkezden yerele, yerelden özel sektöre, gönüllü kişi ve kurumlara doğru diye açıklamak mümkündür. bu çalışmada sosyal hizmet alanının önemli bir alanı ve bir kamu hizmeti olan çocuk koruma hizmetlerine yki̇ anlayışının nasıl yansıdığı ve olası etkileri irdelenmiştir. bu çalışma sonucunda da, yki̇ uygulamaları ile çocuk koruma hizmetlerinin öncelikle yerel yönetimlere, oradan da özel sektöre, sivil toplum girişimi olduğu söylenen derneklere, vakıflara ve hatta bireylere havale edildiği çıkarımında bulunulmuştur

bu araştırma sınır aşan önemli akarsularımızdan tunca nehri’nde rotifera’nın komminite yapısını ve çeşitliliğini belirlemek amacıyla yapılmıştır. araştırmada tunca nehri’nde belirlenen 4 istasyonda haziran 2014-mayıs 2015 tarihleri arasında periyodik olarak rotifera örnekleri toplanırken bu organizmaları etkileyen bazı çevresel parametrelerde ölçülmüştür. rotifera’da 20 tür tespit edilirken tunca nehri’nde yıllık ortalama 1243 birey/m3 rotifera bireyi bulunmuştur. en yaygın türler olarak brachionus quadridentatus % 36,2 (450 birey/m3), keratella quadrata % 12,3 (152 birey/m3), asplanchna priodonta %11,9 (148 birey/m3), brachionus plicatilis % 6,4 (80 birey/m3), keratella cochlearis % 6,0 (74 birey/m3) bulunmuştur. en fazla organizma sonbahar (2191 birey/m3) mevsiminde ve 2. istasyonda (1496 birey/m3) tespit edilmiştir. tunca nehri’nin ölçülen çevresel parametreler yüzeysel su kalitesi yönetmeliği’ne göre değerlendirilmiş ve nehir suyunun genel olarak i. ila ii. sınıf su kalitesi arasında değiştiği, sadece fosfat değerleri açısında iii. ila iv. sınıf su kalitesi arasında olduğu tespit edilmiştir.

bir işyerinde çalışanların sağlığı ve güvenliği için alınacak önlemlerin temel sorumluluğu organizasyonun yönetimine aittir. organizasyonlarda yönetim organlarının güvenliğe bağlılığı ve bu bağlılığın çalışan nezdinde algılanma biçimi, güvenlik kültürünün tesisine de katkı sağlayacak önemli bir indikatördür. araştırmanın amacı, çalışan algılarında yöneticilerinin iş güvenliği adanmışlığı (bağlılığı) düzeyi ve bunu etkileyen faktörleri tespit etmektir. yönetimin güvenlik bağlılığına (ygb) etkisi incelenecek değişkenler, güvenlik kültürü literatüründen alıntılanmıştır. araştırma deneysel olmayan yöntemde, kesitsel yapıda ve nicel araştırma desenine uygundur. araştırmada veri toplama amacıyla anket yöntemi kullanılmıştır. uygulama, beşli likert cevap bileşenini içeren 48 soru ile yapılmıştır. araştırmanın analizlerinde betimsel ve çıkarımsal istatistiki yöntemler birlikte kullanılmıştır. araştırma sonuçlarına göre belediye özelinde yönetimce yürütülecek güvenlik teşviki, güvenlik liderliği ve güvenlik eğitimi faaliyetleri, çalışan nezdinde yönetimlerinin güvenlik bağlılığını %66,2 oranında açıklamaktadır. bu sonuca göre belediyelerde, yönetimce çalışanların güvenliğe yönelik olarak teşvik edilmesi, etkili güvenlik liderliği yürütülmesi ve güvenlik eğitimlerinin öncelikli güvenlik eylemleri olarak düzenlenmesi gereklidir.

gelişen teknoloji ile birlikte kişilerin tasarruflarını değerlendirebileceği yatırım alanları giderek genişlemektedir. önemli olan çeşitliliği giderek artan yatırım araçları arasında doğru karar vererek tasarrufları artırmaktır. alınabilecek yanlış yatırım kararları kişilerin tasarruflarının ve piyasaya olan güvenlerinin azalmasına neden olmaktadır. bu konularda doğru karar verebilmek için gerekli bilgileri elde ve analiz etmeyi sağlayacak olan finansal okuryazarlığın önemi tüm dünyada gün geçtikçe artmaktadır. finansal okuryazarlık, kişilerin gelirleri ile giderlerini etkin bir şekilde yöneterek düzgün bir bütçe oluşturmalarını, tasarruf ile yatırım konularında tüm verileri dikkate alarak etkin kararlar alınmasını ve böylece kişilerin finansal durumlarının iyileşmesini sağlayan süreçtir. finansal okuryazarlık tüm toplumda olduğu gibi üniversite öğrencileri için de önemli bir kazançtır. bu çalışmada finansal okuryazarlık ile ilgili bilgilerini değerlendirmek amacı ile işletme programı öğrencilerine anket çalışması yapılmıştır. elde edilen veriler istatistiksel yöntemlerle analiz edilmiştir. öğrencilerin aynı eğitimi almasına rağmen finansal okuryazarlık düzeylerinin ve bu konuya ilgilerinin demografik, cinsiyet ve hane geliri gibi unsurlardan etkilendiği tespit edilmiştir.

eskiçağ tarihindeki birçok toplum gibi hititler de dağların kutsal mekan olduklarını düşünmüşlerdir. bu düşüncelerinin altında dağları tanrı olarak ve tanrıların yaşadıkları mekan olarak görmeleri vardır. hititler bu düşünceleri sayesinde bazı ritüellerini dağlarda gerçekleştirmişlerdir. hititler dini hayatlarında kullanmak için yerleşim yerlerinin yakınlarındaki bazı dağların kutsal olduklarını düşünmüşlerdir. bu dağları kentleri ile özdeşleştirmişlerdir. boğazkale – yazılıkaya, ortaköy – ağılönü, alacahöyük - kalehisar tepesi, kuşaklı – karatonus/kulmaç dağı, oymaağaç – adatepe, çadır höyük – çaltepe, hatıp höyük – hatıp kayalıkları, maltepe höyük – arısama dağı bunların en göze çarpanları olmuştur. hitit yazılı belgelerinde, kentlerin dışında kalan açık hava kutsal mekanlarının nasıl belirlendiği konusunda açıklayıcı bilgiler bulunmamaktadır. bizim düşüncemize göre ise kentlerin yakınlarında bulunan kutsal dağlar, birkaç saatlik yürüme mesafesinde (5 km.) yer almaktadır. biz bu çalışmamızda, hitit yönetici veya din adamlarının, kentlerinin kutsal dağlarını belirlerken, belirli bir mesafeye kadar olan yerleri seçtiklerini önereceğiz.

tfrs 5 satış amaçlı elde tutulan duran varlıklar ve durdurulan faaliyetler standardı çerçevesinde, bir yıl içinde elden çıkarılma ihtimali yüksek olan ve satış planı yapılmış duran varlıkların, satış amaçlı elde tutulan duran varlık veya varlık grubu olarak sınıflandırılması gerekmektedir. duran varlıkların azalması ve dönen varlıkların artması sonucunu doğuran bu değişiklik, şirketlerin likidite problemlerinin tespitinde kullanılan net işletme sermayesine olan etkisinin değerlendirmesi açısından önem arz etmektedir. bu çalışmanın amacı payları 2009-2014 döneminde ulusal ve gözaltı pazarı’nda işlem gören şirketlerin satış amaçlı elde tutulan duran varlık grubu kullanım eğilimlerinin incelenmesidir. bu amaçla,varlık grubunun satış amaçlı olarak sınıflandırılmasının finansal tablolar üzerindeki etkisideğerlendirilmektedir. yapılan çalışmada satış amaçlı duran varlık gurubunun kullanımının bankalarda, faktoring ve finansal kiralama şirketlerinde daha yüksek olduğu görülmüştür. ayrıca incelenen tüm şirketlerde duran varlık satışı yapılmasına karşılık satış amaçlı duran varlık hesabının kullanım eğiliminin düşük olduğu sonucuna ulaşılmıştır.

artan dünya ticaret hacmi ile birlikte rekabet düzeyinin arttığı lojistik sektöründe faaliyet gösteren işletmelerin sürdürülebilir rekabet avantajı elde edebilmek için yeteneklerini gözden geçirmeleri zorunlu hale gelmiştir. bu yeteneklerden en temel olanlardan birisi de kuşkusuz pazarlama yetenekleridir. araştırma, rekabet avantajı sağlamanın önemli bir çıktısı olan işletme performansına pazarlama yeteneklerinin ve bu yeteneklerin önemli girdilerinden örgütsel kaynaklar ve örgütsel yeteneklerin etkisini araştırmayı amaçlamaktadır. bu çerçevede oluşturulan kavramsal modelde ilk aşamada pazarlama yeteneklerinin örgütsel kaynaklar ve örgütsel yetenekler arasındaki ilişkisi değerlendirilmiş, ikinci aşamada ise pazarlama yetenekleri ve rekabet avantajı arasındaki etkileşim ve her ikisinin de işletme performansı üzerinde yarattığı etki test edilmiştir. 42 lojistik hizmet sağlayıcı işletmeden elde edilen veriler ile kısmi en küçük kareler yöntemi - yapısal eşitlik modellemesi ile test edilen hipotezler, işletme performansı üzerinde sadece rekabet avantajının doğrudan etki yarattığını göstermektedir. örgütsel kaynaklar ve yetenekler ile pazarlama yetenekleri, rekabet avantajının aracı değişken vazifesi görmesi ile işletme performansını dolaylı olarak etkilemektedir.

odunun, fiziksel, mekanik, kimyasal ve biyolojik özellikleri önemli özellikleridir. kullanım yeri belirlenirken bu özelliklerine göre karar verilmektedir. yük taşıyan yerlerde mekanik özelliklerinin yüksek olması istenir. harici ortamlarda kullanılacak odunun biyolojik dayanıklılığının yüksek olması istenir. odunun bu özellikleri üzerine; ağaç türü, rutubet miktarı, odun türü, ağaçtan alındığı yer ve odun kusurlarının etkili olduğu bilinmektedir. bu çalışmada, odunun mekanik özellikleri ile yoğunluğu arasındaki ilişki belirlenmeye çalışılmıştır. bu amaç için, kayın (fagus orientalis l.) ve kavak (populus x euramericana i-214) odunları üzerinde mekanik testler yapılmıştır. testlerde, odunun yoğunluğu, eğilme direnci, elastikiyet modülü, şok direnci ve basınç direnci belirlenmiştir. denemelerde ts 2470, ts 2474, ts 2478, ts 2477 ve ts 2595 numaralı standartlar kullanılmıştır. yoğunluk ile mekanik özellikler arasındaki ilişki regresyon denklemleri ile belirlenmeye çalışılmıştır. bu ilişkiler dağılım grafikleri ile gösterilmiştir. elde edilen bulgulara göre; yoğunluk miktarı arttıkça mekanik özelliklerin arttığı belirlenmiştir.

turizm tüketimi, özünde kendilik hissini keşfetmeye çalışan bireyle ilgilidir. bu keşif ise çoğu zaman olumlu bir değişim yani kişisel gelişim ile sonuçlanmaktadır. sırt çantalı gezginlerin de seyahat şekli ve süresi göz önüne alındığında, diğer turist tiplerine nazaran seyahatleri sonrasında kendilerinde algıladıkları ya da hissettikleri değişikliklerin daha fazla olduğu söylenebilir. bu araştırmada türk sırt çantalı gezginlerin seyahatleri sonrasında hissettikleri kişisel gelişimi tespit edebilmek ve gezginlerin demografik özelliklerine göre kişisel gelişimlerinin farklılaşıp farklılaşmadığını belirlemek amaçlanmıştır. evrenin belirsizliği sebebiyle kartopu örneklemesine başvurulmuştur. veri toplama aracı olarak anket tekniği kullanılmıştır. sırt çantalı gezginlerin kişisel gelişimlerini ölçebilmek amacıyla chen, bao & huang (2014) tarafından tasarlanan “sırt çantalı gezgin kişisel gelişim ölçeği”nden faydalanılmıştır. veriler 2018 yılı eylül-ekim aylarında toplanmıştır. elde edilen verilere farklılık analizleri uygulanmıştır. araştırma sonucunda gezginlerin cinsiyet dışında diğer tüm değişkenler açısından kişisel gelişimlerinin anlamlı farklılıklar gösterdiği tespit edilmiştir.

sınıf öğretmeni adaylarının erken cebire yönelik farkındalıklarının incelenmesinin amaçlandığı bu araştırmada betimsel tarama modeli kullanılmıştır. araştırma verileri erken cebir farkındalık ölçeği aracılığıyla toplanmıştır. ölçek 2015-2016 eğitim öğretim yılı bahar yarıyılında farklı üniversitelerin eğitim fakülteleri sınıf öğretmenliği bölümünde öğrenim görmekte olan 559 sınıf öğretmeni adayına uygulanmıştır. araştırmada elde edilen nicel veriler spss programı ile analiz edilmiştir. bu kapsamda iki grubun ortalamalarının karşılaştırılmasında nonparametrik testlerden mann-whitney u testi ve ikiden fazla grubun ortalamalarının karşılaştırılmasında kruskal-wallis h testi uygulanmıştır. nitel verilerin analizinde ise içerik analizi tekniğinden faydalanılmıştır. araştırma bulgularına göre cinsiyet, sınıf düzeyi ve ortaöğretimden mezun olunan alan değişkenlerinin sınıf öğretmeni adaylarının erken cebire yönelik farkındalıklarında istatistiksel olarak anlamlı bir etkisinin olmadığı, öğretimi tercih edilen dersler ve cebirsel biliş farkındalığı değişkenlerinin ise etkili olduğu görülmüştür. cebire geçiş ifadesi, öğretmen adaylarına ağırlıklı olarak dört işlem becerilerini çağrıştırmaktadır. öğretmen adayları dört işlem veya aritmetik işlem yapma becerisini erken cebirle eş tutmaktadır.

ankara kenti gibi nüfusu her geçen gün artan ve buna bağlı olarak hızlı yapılaşan metropol kentlerde; yeşil alanların arttırılması için çatı bahçesi uygulamaları gün geçtikçe daha fazla önem kazanmaktadır. kentlerde çatı bahçelerinin yaygınlaştırılması için yeni yapılacak çatı bahçelerinin, çatı bahçesi türleri göz önünde bulundurularak düzenlemesi, mevcut olanların ise eksikliklerinin giderilmesi gerekmektedir. dolayısıyla bu çalışmada, ankara’da yer alan çatı bahçelerinden altısının (ankamall alışveriş merkezi-yenimahalle, platin beytepe-çankaya, uptowni̇ncek-gölbaşı, i̇ncekloft-gölbaşı, ap greentower-yenimahalle, next level alışveriş merkezi-çankaya) mevcut durumu ortaya konularak, ve bu çatı bahçelerindeki eksiklikler tespit edilerek, ankara’daki çatı bahçelerinin geliştirilmesine yönelik öneriler geliştirmek amaçlanmıştır.. çalışma, literatür taraması ve çatı bahçeleri tasarımcılarıyla yapılan yüz yüze görüşmelerin yanı sıra, çatı bahçelerinin uzman (tasarımcı) görüşleriyle oluşturulan form çerçevesinde mevcut durum değerlendirmesine dayanmaktadır. sonuç olarak bu çalışma, ankara kenti’nde var olan çatı bahçelerinin– değerlendirilmesine yönelik kriterleri dikkate alarak, çatı bahçelerine daha fazla yer verilmesinin kente; estetik, fonksiyonel ve sosyal yönden olumlu katkılar sağlayacağını ortaya koymaktadır.

günümüzde araştırmacılar, modern haberleşme uygulamalarında bulunan birçok optimizasyon problemlerini çözmek için farklı sezgisel optimizasyon algoritmalarına ilgi duymaktadır. bu kapsamda çekirge optimizasyon algoritması, literatürde yerini almış bir sürü optimizasyon algoritmasıdır. önerilen bu yöntem, çekirge sürülerinin doğadaki optimizasyon problemlerini çözmek için davranışlarını taklit eden matematiksel bir modelidir. eliptik anten dizi sentezi son zamanlarda anten dizi tasarımı çalışmaları içerisinde yerini almış ve oldukça da popüler bir alan haline gelmektedir. bu çalışmada çekirge optimizasyon algoritması ile farklı sayıda dizi elemanına sahip eliptik anten dizilerinin sentezi gerçekleştirilmiştir. dizi elemanlarının optimum genlik değerlerini belirlemek için çekirge optimizasyon algoritması kullanılarak, eliptik anten dizi tasarımı yapılmıştır. ayrıca bu çalışmada maksimum yan demet seviyesi ve yarı demet güç genişliği gibi parametrelerde optimizasyon problemleri içerisine dahil edilmiştir. çekirge optimizasyon algoritması ile bulunan sonuçlar, simbiyotik organizmalar arama algoritmasıyla elde edilen sonuçlarla karşılaştırılmalı olarak verilmiştir.

kıbrıs sorunu, türk dış siyasetinin en önemli sorunlarından birisidir. türkiye ve yunanistan’ın, kıbrıs’taki türk ve rum halkı arasındaki sorunu çözme çabaları ise bugün de devam etmektedir. sorun, kıbrıslı rumlar ile yunan hükümeti’nin enosis (kıbrıs’ın yunanistan’a ilhakı) emellerinden doğmuştur. zira i̇ngilizlerin 1878’de kıbrıs’a gelmesinden sonra, rumlar, yunanistan’ın da desteğiyle, i̇ngilizlerden enosis talebinde bulunmuş ve yunan hükümeti, enosisi gerçekleştirebilmek için, 1954’te kıbrıs sorunu’nu birleşmiş milletlerin (bm’nin) gündemine taşımıştır. ancak kıbrıslı türkler enosise itiraz etmiştir. türklere göre, enosis olması hâlinde, kendi güvenlikleri tehlikeye girebilirdi. bu sebeple türk hükümeti, 1954–1956 yılları arasında kıbrıs’taki sömürge statüsünün devamını, bu olmazsa adanın türkiye’ye iadesini savundu. 1956’da ise türk hükümeti, resmî siyaset olarak taksim tezini benimsedi. bazı araştırmacılar, türk hükümeti’ni kıbrıs’ın taksimini istemeye teşvik edenin i̇ngiliz hükümeti olduğunu iddia etmektedirler. bu çalışmada söz konusu iddialar ışığında taksimin bir i̇ngiliz siyaseti olup olmadığı tartışılacaktır.

edebiyat fakültesi, i̇stanbul üniversitesi’nin ilk ve en önemli fakültesi olma özelliğini taşır. bu bağlamda fakülte, başta tarih olmak üzere insanî bilimlerin türkiye’de kurucusu olmak gibi tarihî bir misyona sahiptir. bu misyon hem yetiştirdiği bilim insanları hem de eğitim-öğretim ve uluslararası bilimsel periyodik yayınlarda kendini gösterir. bu periyodik bilimsel yayınlardan en önemlilerinden biri, 1949 yılından bugüne kadar yayınlanan tarih dergisi’dir. ord. m. cavid baysun tarafından tesis edilen dergi, kısa süre içinde önemli periyodik dergiler arasında yerini almıştır. derginin ürün olarak ortaya çıkmasında iki önemli safhanın olduğunu belirtmek gerekir. bunlardan biri, dergide yer alacak makalelerin basıma hazır bir hâle getirilmesi; diğeri ise derginin basım aşamasıdır. bu makalede derginin özellikle 1974-1983 yılları arasındaki basımı ve basım safhası ele alınmakta ve bu bağlamda makalelerin basıma hazır hâle getirilmesi; uzun ve ince bir yol olan edebiyat fakültesi basımevi’ndeki basım süreci üzerinde yoğunlaşılmaktadır.

bu çalışmada, plazma sprey yöntemi ile aisi 304 paslanmaz çelik üzerinde üretilen ti3sic2 max fazlı kaplamanın mikroyapı, aşınma ve korozyon özellikleri araştırılmıştır. ti3sic2 fazını üretmek için başlangıç malzemesi olarak ti ve sic tozları kullanılmıştır. ti tozuna ağırlıkça 35 sic ilave edildikten sonra elde edilen toz karışımı atmosfer kontrollü plazma sprey tabancası ile alt tabaka üzerine kaplanmıştır. kaplamanın mikroyapı ve faz oluşumunu incelemek için optik mikroskop, taramalı elektron mikroskobu ve xrd kullanılmıştır. mikroyapı incelemeleri kaplama mikroyapısının lamelli bir yapıya sahip olduğunu göstermiştir. xrd analizlerine göre ti3sic2 max fazı kaplama tabakasında tespit edilmiştir. mikrosertlikler, kaplama tabakasından alt tabakaya doğru bir hat boyunca ölçülmüştür. kaplama ve alt malzemenin aşınma özellikleri, çizik testi ile tespit edilmiştir. kaplama tabakasının sürtünme katsayısı alt malzemeye göre düşük çıkmıştır. alt malzeme ve kaplamanın korozyon özellikleri %3,5 nacl çözeltisinde potansiyodinamik ölçümler yapılarak belirlenmiştir. korozyon sonuçları, kaplama tabakasının alt malzemeye göre 3,5 katlık bir korozyon direncine sahip olduğunu göstermiştir.

çocuklarda iletişim becerilerinin gelişiminde ve dil ve/veya konuşma sorunlarına yönelik müdahale sürecinde anneler önemli rol üstlenmektedir. çalışmada, dil ve/veya konuşma sorunları olan çocukların annelerinin depresif belirti varlığı açısından incelenmesi amaçlanmıştır. fonolojik bozukluk (n=40), akıcılık sorunu (n=34), dil-konuşma gecikmesi (n=42) bulunan 3-12 yaş aralığındaki çocukların annelerindeki depresif belirtiler dilkonuşma sorunu bulunmayan çocukların anneleri (n=45) ile karşılaştırılmıştır. veriler görüşmelerde demografik bilgi formunun ve beck depresyon envanterinin (bde) uygulanması yoluyla toplanmıştır. çocuklarında dil-konuşma gecikmesi ve fonolojik bozukluk bulunan annelerin bde puanları dil-konuşma sorunu olmayan çocukların annelerine göre yüksek bulunmuştur (p<0.05). dil sorunu olan çocukların anneleri arasında bde için yükselmiş değer olarak kabul edilen 9’un üzerinde puan alanların oranı, akıcılık sorunu grubuna ve dil-konuşma sorunsuz gruba nazaran daha yüksektir. depresyonun anne ve çocuk üzerindeki sonuçlarının önlenebilmesi için dil sorunları olan çocukların anneleri depresif belirtiler açısından değerlendirilmelidir.

anadolu kadının çeyizinin vazgeçilmez bir parçası olan iğne oyaları süslenme amacının yanı sıra farklı formları ile de kadının duygu ve düşüncelerini iletmesine aracılık etmektedir. geleneksel olarak daha çok ipek ipliklerin kullanıldığı bu sanatın temel biçim öğesi çiçektir. yöreden yöreye ve anlatılmak istenilen mesaja göre çiçekler yapraklar, dallar v.b. diğer bitkisel öğeler farklı formlara bürünmektedir. anadolu’nun batısından doğusuna i̇zmir, bursa, balıkesir, konya, adana, ordu, rize, maraş, elazığ gibi birçok yöresinde uğraşılan iğne oyacılığının geçmişten günümüze özgün örneklerinin üretildiği yörelerden birisi de ödemiş’tir. ancak gelişen ve değişen yaşam koşulları birçok el sanatında olduğu gibi iğne oyacılığında da bir değişim başlatmıştır. bu değişim daha çok kullanım amacına yöneliktir. geçmişte geleneksel olarak kadın ve erkek baş giyiminin bir süsleme öğesi olan iğne oyalarının yaşam tarzındaki değişim sonucunda bu fonksiyonu azalmış ve bugün yöre kadınları tarafından kolye, küpe, bileklik, saç tokası, fular gibi farklı kullanım amaçları için de üretilmeye başlanmıştır.

bu araştırma kütahya (gediz) yöresinde yetiştirilen salvia officinalis l. (lamiaceae) türünün uçucu yağ bileşenleri, uçucu yağ oranı ve kalitesi üzerine etkisini belirlemek amacıyla yürütülmüştür. türünün tohum ve yaprağında uçucu yağ analizi yapılmıştır. bu türün uçucu yağı hidrodestilasyon (gc_ms/fid) yoluyla elde edilmiştir. uçucu yağ oranı yıllara (2016-2017) göre yaprakta birinci ve ikinci yıl %2.08-2.23, ikinci yıl tohumda %0.08 olarak ölçülmüştür yapılan analiz sonucunda tohumda toplam 14 bileşen, yaprakta ise 17 bileşen tespit edilmiştir. tohumda elde edilen uçucu yağdaki ana bileşenler, viridiflorol %22.01, α-thujone %21.46, borneol %15.03, β-thujone %6.93, 1.8-cineole %6.92 olarak tespit edilmiştir. yaprakta elde edilen uçucu yağdaki ana bileşenler, α-thujone %31.82, 1.8-cineole %14.39, camphor %12.05, β-thujone %8.55 olarak bulunmuştur. tohum ve yaprakta yapılan analiz sonucunda ortak bileşen olarak; viridiflorol, α-thujone, β-thujone, 1.8-cineole, β-caryophyhllene, α-humulene, borneol olarak tespit edilmiştir. yapılan çalışma sonunda; uçucu yağ bileşenlerinin terpenler bakımından zengin olduğu belirlenmiştir.

beslenme, insanın yaşamını sürdürmesi için gereklidir. beslenmeye bağlı olarak gelişen beslenme alışkanlıkları ve davranışları toplum içinde yörelere göre farklılık göstermektedir. toplumun kültür zenginliğini ortaya koyan mutfak kültürü içinde yer alan geleneksel gıdaların üretim ve tüketim yöntemleri de yörelere göre farklılık göstermektedir. orta asya’dan günümüze kadar uzanan köklü bir tarihe sahip türk mutfağının vazgeçilmez gıdalarından biri olan tarhana, eski bir tarihe sahip olma ve geniş bir coğrafyaya yayılma gibi nedenden dolayı yöresel kültürler tarafından farklı üretim ve tüketim yöntemlerine tabi tutulmuştur. türk mutfak kültürü içerisinde önemli bir yere sahip olan tarhananın yöresel olarak farklı şekillerde üretilmesi, saklanması, hazırlanması ve tüketilmesi, türk mutfak kültürünün zenginliğini kanıtlamaktadır. bu makale, türk mutfak kültüründe geleneksel bir ürün olarak yer alan tarhananın yöresel farklılıklarını incelemek amacıyla hazırlanmış ve aynı zamanda 1. uluslararası kırsal turizm ve gelişim kongresi’nde (04-06 mayıs 2017/bursa-türki̇ye) sözlü bildiri olarak sunulmuştur.

cerrahi tedavi önerilen hastalar sağlık durumları ile ilgili bilgi gereksinimlerini artan bir eğilimle i̇nternet üzerinden karşılamaya çalışmaktadır. bu çalışmada tedavisi cerrahi kliniklerde devam eden hastaların i̇nternet üzerinde sağlık bilgisi arama özelliklerini belirlemek amaçlanmıştır. yöntem: tanımlayıcı tipteki bu araştırmanın örneklem grubunu 9 cerrahi klinikte bulunan 219 hasta oluşturmaktadır. çalışmanın verileri 39 soruluk bir anket formu ile toplanmıştır. bulgular: hastaların başlıca ve en yararlı gördüğü bilgi kaynağı hekimdir. hastaların yarısından fazlası hemşirenin klinikte çeşitli düzeylerde bilgilendirme yaptığını ifade ederken %76,9’u içeriğini hemşirelerin hazırladığı web sitelerinden sağlık bilgisi edinmek istediklerini belirtmiştir. çalışmaya katılan tüm hastaların %46,1’inin, i̇nternet kullanan hastaların ise %97,1’inin çevrim içi sağlık araştırması yaptığı saptanmıştır. sonuç: hastaların önemli bir bölümü sağlık bilgisi aramada i̇nternet kullanmaktadır. az sayıda katılımcıların i̇nternet üzerinde yer alan sağlık bilgilerinin çarpıtılmış ya da yanlış olabileceğini ifade etmesi kaygı verici bir bulgudur.

son yıllarda, besleyici değerinin yüksek olması ve sağlık üzerine olumlu etkileri nedeniyle akdeniz diyetinin vazgeçilmezi olan zeytinyağına talep artmıştır. zeytinyağının aroma, tat ve renk kalitesi tüketici algısına göre değişim göstermektedir.zeytinyağı kalitesi ve bileşimi ise çeşit, olgunluk, lokasyon, yağ üretim koşulları, tarımsal uygulamalar ve çevresel faktörlere göre farklılaşmaktadır. yağ üretim işleminde zeytinyağı kalite ve bileşimini en çok etkileyen faktörler ise yoğurma koşullarıdır. bu derlemede, zeytinyağı verimi, bazı kalite parametreleri serbest yağ asitliği, peroksit, k232 ve k270 değerleri ve aroma profili üzerine zeytin çeşidi, olgunluk derecesi, lokasyon ve farklı yoğurma koşullarının etkisine yer verilmiştir. olgunlaşma boyunca yağ verimi, serbest yağ asitlik değeri ve istenmeyen aroma bileşenlerinin arttığı, istenen aroma bileşenleri, peroksit, k232 ve k270 değerlerinin azaldığı bildirilmiştir. yoğurma koşullarından ise sıcaklık ve süre artışının zeytinyağı kalitesini ve aroma bileşimini olumsuz yönde etkilediği belirtilmiştir

1 şubat 1960 pazartesi günü öğleden sonra saat dört buçukta, dört üniversite öğrencisi kuzey carolina’daki greensboro şehir merkezindeki woolworth’de öğle yemeğine oturdu. kuzey carolina a.&t.’de bir mil kadar uzaktaki kolejde siyahi birinci sınıf öğrencileriydiler. o dört kişiden biri olan ezell blair, kadın garsona “bir fincan kahve alabilir miyim?” dedi. garson “burada zencilere hizmet vermiyoruz” diye yanıtladı. woolworth’ün öğle yemeği tezgâhı, altmış altı kişiyi ağırlayabilen l şeklinde bir bardı; koltuklar beyazlar içindi. atıştırmalık bar ise siyahlara ayrılmıştı. benmari’de1 çalışan siyahi bir kadın, öğrencilere yaklaştı ve onları uyarmaya çalıştı: “aptal gibi davranıyorsunuz, cahilce!” hareket etmediler. beş buçuk civarında, dükkânın ön kapıları kilitlendi. dörtlü yine de hareket etmedi. nihayet yan kapıdan ayrıldılar. dışarıda greensboro record ’tan bir fotoğrafçı da dâhil olmak üzere küçük bir kalabalık toplanmıştı. öğrencilerden biri “yarın a.&t. koleji ile döneceğim” dedi.

kâzım karabekir, asker / devlet adamı olarak ortaya koyduğu başarılara ilaveten çocukların eğitimi konusundaki çeşitli çalışmalarıyla da adından söz ettirmiştir. o, bunlardan başka doğu cephesi komutanı olduğu dönemde açtığı okullarda çocukların eğitimi üzerine ortaya koyduğu fikirlerini ve eserlerini uygulama imkânı bulmuştur. karabekir’in toplam 54 eseri bulunmaktadır. bu eserler tarih, eğitim, hatıra, tiyatro ve ekonomi vb. gibi çeşitlilik gösterir. karabekir’in çocuklara yönelik eserleri olarak bugün bilinenler dört tanedir. bunlar “çocuk davamız”, “çocuklara öğütlerim”, “hâlâ bu mektep” ve “şarkılı i̇bret”tir. bunların ilk ikisinde çocukları yetiştirmeye yönelik kuramsal bilgiler ve öğütler yer alırken son ikisinde oyunlar yer almaktadır. karabekir, açtığı okullar ve yazdığı çocuk oyunlarıyla onlara hem meslek edindirmiş hem de onları kendisi gibi ideal bir türk insanı olarak yetişmelerine gayret etmiştir. bu itibarla o, devlet ve milleti kalkındırmanın eğitim yoluyla, iyi ödev insanı yetiştirmekten geçtiğini göstermiştir.

öz i̇slam düşüncesinde ilimler arasında daima uzlaşma ya da çatışma şeklinde tezahür eden ilişki biçimleri olmuştur. tasavvuf ilmi, belki de tarihî gelişim süreci açısından bu tarz ilişkilere muhatap olan başlıca ilimdir. tasavvuf ile diğer ilimlerin ilişkisinde belirleyici olan unsur, tasavvufun bilgi üretme yöntemi olan bir ilim olup olmadığı meselesidir. tasavvufun bu yönü açısından tarihsel gelişimine bakıldığında iki ana dönemi dikkat çekmektedir. birinci dönemde tasavvuf, keşf ve müşâhedeye dayalı şer’î bir ilim olarak tanımlanmışken, i̇bnü’l-arabî ile başlayan ikinci dönemde keşf ve müşahedenin varlık hakkında bilgi ürettiği metafizik bir ilim olarak inşa edilmiştir. dolayısıyla bütün dönemlerinde tasavvufun bilgiyi üreten bir ilim olup olmaması temel sorununa, iki dönemde farklı iki cevap verilmiştir. tasavvufun şer’î bir ilim olarak sunulması, fıkıh ve hadis gibi ilimlere karşı ve onların düzleminde gerçekleşmişken, tasavvufun metafizik bir ilim olarak tasavvur edilmesi, felsefe ve kelam düzleminde oluşmuştur.

bu çalışmada, eriyik yığma modelleme (eym) (fused deposition modeling) (fdm) işlemi polylacticacid (pla) filament kullanılarak inşa edilen bir parçanın optimum yüzey pürüzlülüğünü belirlemek için bir deneysel tasarım tekniği uygulaması sunulmuştur. i̇şleme parametreleri olarak, tabla sıcaklığı, nozul sıcaklığı, baskı hızı, dolgu yüzdesi, katman kalınlığı göz önüne alınarak yüzey pürüzlülüğü üzerine etkileri araştırılarak sunulmuştur. deneyler, taguchi'nin her faktör için üç seviye kullanılarak gerçekleştirilmiştir. önemli faktörleri ve etkileşimlerini belirlemek için istatistiksel olarak anova analizi ile uygulanmıştır. anova analizinden elde edilen sonuçlara göre katman kalınlığı ve raster genişliğinin yüzey kalitesini büyük ölçüde etkilediği tespit edilmiştir. raster açısı pek etkili olmadığı belirlenmiştir. fakat hava boşluğu, boyutsal doğruluk ve yüzey kalitesi üzerinde çok az etkiye sahiptir. üç boyutlu tasarımı yapılan bir parçanın yanal ve üst ortalama pürüzlülük değerleri ölçülmüştür. deneysel sonuç, üç düzlemde yüzey pürüzlülüğü değerinin farklı olduğunu tespit edilmiştir

çalışmada, prometazin tayini için kalem grafit elektrot (kge) temelli polimerik nanotel yapılı elektrotlar (kge-ay-nt1 ve kge-ay-nt2) hazırlanmıştır. döngü sayısı, tarama hızı ve ortam ph değeri gibi parametreler optimize edilmiştir. yapılan deneyler sonucunda, optimum döngü sayısı 4, tarama hızı 100 mv/s ve ortamın ph değeri 4 olarak belirlenmiştir. elektrotlar dönüşümlü voltametri (cv) yöntemi ile hazırlanmıştır. elektrotların prometazin tayini üzerindeki performansı ise diferansiyel puls voltametrisi (dpv) yöntemi ile araştırılmıştır. doğrusal çalışma aralığına 0.05-0.3 mm prometazin derişim aralığında (kge-ay-nt1; r2=0.9995 ve kge-ay-nt2; r2=0.9996) ulaşılmıştır. kge-ay-nt1 ve kge-ay-nt2 elektrotlar için gözlenebilme sınırları (lod) sırasıyla 0.015 mm ve 0.012 mm olarak bulunmuştur (s/n=3). girişim etkisi deney sonuçları, kge-ay-nt1 ve kge-ay-nt2 elektrotlarının prometazine karşı seçicilik ve hassasiyetinin, girişim yapan türlerin varlığından önemli ölçüde etkilenmediğini göstermiştir. geliştirilen elektrotlar, standart ekleme yöntemi ile idrar numunesine katkılandırılmış prometazinin tayininde uygulanmış ve yöntemin geri kazanım değerlerinin %100’e yakın olduğu belirlenmiştir.

bilişsel işlevler öğrenme becerilerinin ön gereklilikleri olarak değerlendirilmektedir. öğrenmenin değerlendirilmesinde ise bireyin kendi başına yapabildikleri ile o konuda kendisinden daha uzman bir kişinin desteğiyle yapabildikleri arasındaki fark ve öğrenmede aracının müdahalesi temellerine dayanan dinamik değerlendirme yaklaşımı son elli yılda gündeme gelen etkili bir yöntemdir. bu iki önemli kavramı bir araya getiren bilişsel işlevlerin dinamik değerlendirilmesi, erken çocukluk döneminde yapılan araştırmalar arasında yerini almıştır. dinamik değerlendirme süreçleri ile öğretim programlarının akademik ve bilişsel gereklilikleri arasındaki boşluklar doldurularak oluşturulan bilişsel i̇şlevlerin uygulanması ölçeği’nin 48-66 aylık çocuklar için türkçe uyarlaması ve geçerlik güvenirlik çalışmasının yapılması araştırmanın amacını oluşturmaktadır. tarama modellerinden ilişkisel tarama modeli kullanılarak tasarlanan araştırmanın çalışma grubunu toplam 158 çocuk oluşturmaktadır. ölçek, çalışma grubunu oluşturan çocuklarla araştırmacı tarafından bireysel olarak uygulanmıştır. araştırmada elde edilen veriler uygun istatistiksel yöntemler kullanılarak analiz edilmiştir. araştırmanın bulguları ilgili alan yazın ışığında tartışılmış ve bilişsel i̇şlevlerin uygulanması ölçeği’nin geçerli ve güvenilir olduğu sonucuna ulaşılmıştır.

araştırmanın amacı geçerli ve güvenilir bir gelişimsel denetim ölçeği (gdö) geliştirmektir. ölçek geliştirme çalışması niteliğinde olan bu araştırmada birinci çalışma grubu, 2015-2016 öğretim yılında sivas ilinde görev yapan 149 öğretmenden oluşmaktadır. yapı geçerliliği kapsamında ölçüt ölçek geçerliğini test etmek amacıyla sivas ili merkez sınırları içerisindeki okullardan kolay ulaşılabilirlik örnekleme yöntemi ile ikinci çalışma grubu 254 öğretmenden oluşmuştur. ölçeğin yapı geçerliği açımlayıcı ve doğrulayıcı faktör analizi ile yapılmıştır. güvenirlik çalışmaları iç tutarlılık katsayısı ve madde analizleri ile test edilmiştir. ölçeğin güvenirlik katsayısı .90 olarak hesaplanmıştır. ölçeğin yapı geçerlik testine uygunluğunu belirleyen temel bileşenler analizi sonucunda kmo değeri 0,895 ve barttlet testi sonuçları manidar bulunmuştur (x² =3136,060 p=,000). ölçeğin yapı geçerliliği üç faktör altında toplanan ölçek üzerinden yapılmıştır. doğrulayıcı faktör analizi sonucunda rmsea=0.067, cfi=0.96, nfi=0.92, agfi=0.81, nnfi=0.95 ve (χ²/sd) 562.85/268 = 2.10 ulaşılan değerler modelin iyi uyum gösterdiğini ortaya koymuştur. gdö’nün güvenilir ve geçerli bir ölçek olduğu sonucuna ulaşılmıştır.

bellek kayıtları bir anıyı kimden, nasıl, nerede ve ne zaman edindiğimiz gibi çok çeşitli bilgi içerir. kaynak izleme, edindiğimiz bu bellek kayıtlarının kökenlerine atfedildiği bir bilişsel süreçtir. bu izleme mekanizması sayesinde, spesifik bir anı belleğimizde var olan diğer anılardan ayırt edilebilir. bireylerin hangi durumlarda kaynak belleği hatalarına daha yatkın, hangi durumlarda ise daha dayanıklı olduğunu incelemek, bilginin kökeninin izlendiği bu mekanizmayı anlamamıza yardımcı olacaktır. kaynak izleme teorisine göre bellek yanılmaları bu izleme mekanizmasındaki bir hata sonucu oluşur johnson, hashtroudi ve lindsay 3; lindsay 325 . dolayısıyla, kaynak belleği çalışmaları hem teorik hem pratik açıdan çok büyük önem taşımaktadır. derlemenin giriş bölümünde kaynak belleği alanyazını detaylı incelenmiş ve kaynak izleme sürecini etkileyen faktörlerden bahsedilmiştir. derlemenin ikinci bölümünde bilginin kendisi ve kaynağı arasındaki ilişki, üçüncü bölümünde ise kaynak belleği çalışmalarında kullanılan yöntemler ele alınmıştır.

bursalı şair huldî’nin asıl adı mustafa’dır. şair, 1667-68 yılında bursa’da doğmuştur. bir bezirgânın oğludur. kaynaklar şairin eğitim aşamalarından bahsetmez. biyografik kaynaklarda sadece seyit feyzullah efendi’den ders aldığı kayıtlıdır. aynı şekilde şairin mesleği hakkında da yeterli bilgi yoktur. tezkirelerde ve diğer biyografik kaynaklarda huldî’nin bursa’da sultan orhan türbesi’nde imaret şeyhliği yaptığı belirtilmiştir. on sekizinci yüzyıl şair tezkirelerinde huldî’nin şiirlerinden övgü ile bahsedilmiştir ancak şu ana kadar huldî’nin şiirleri tezkirelerde yer alan birkaç örnek dışında yayımlanmamıştır. bu makalenin konusunu huldî’nin biyografisi ve bugüne kadar yayımlanmamış şiirleri oluşturmaktadır. nuruosmaniye kütüphanesi 4965/2 numarada kayıtlı şiir mecmuasında huldî’nin şiirleri yer almaktadır. mecmuada huldî’ye ait 1 kaside, 1 farsça gazel ve 24 türkçe gazel kayıtlıdır. makalenin birinci bölümünde başta şair tezkireleri ve bursa vefeyât-nâmelerindeki bilgiler derlenerek huldî’nin biyografisine yer verilmiş, şiirlerin şekil ve içerik özellikleri incelenmiştir. i̇kinci bölümde ise şairin bugüne kadar yirmi dördü yayımlanmamış yirmi altı şiirinin çeviri yazı metnine yer verilmiştir.

yaşamın doğal ve kaçınılmaz bir evresi olan yaşlılık; fiziksel, sosyal, ekonomik ve bilişsel kayıpların olduğu, günlük yaşam aktivitelerinde kaza risklerinin arttığı ve bireylerin yaşamlarının güçleştiği bir dönemdir. sağlık alanında geroemniyet; yaşlıların çoklu kronik hastalıkları ve buna bağlı çoklu ilaç kullanımını; yeti yitimi ve yeti yitimine bağlı düşme ev kazalarını, yaşlı yalnızlığını, görme, duyma gibi duyu organlarının işlev bozukluğundan kaynaklanan beslenme, barınma, ekonomik sorunları, ihmal ve istismarı kapsamaktadır. multidisipliner bir anlayışla yaşlılıkla birlikte artan hastalıkların, günlük yaşam aktivitelerindeki güçlüklerin ve olası kaza risklerinin önlenmesi için yaşlılara yönelik politikalar değişmekte ve yaşam kalitesini artırıcı çalışmalar yapılmaktadır. ancak geroemniyet kavramının sağlık alanına istenilen düzeyde yansımadığı görülmektedir. bu nedenle yaşlılarda sağlık alanında güvenliğin oluşturulması ve bu güvenliğin sağlanmasında hemşirelerin önemli sorumlulukları bulunmaktadır. bu çalışmada; yaşlı bireylerde sağlık hizmetlerinde oluşturulabilecek emniyet konuları ile bu konularda hemşirelerin yaşlı bireyin bakım ve izleminde geliştirebileceği bilgiler ve öneriler yer almaktadır.

gençlerin türkiye'de çoğunlukla i̇nternet kullanan grup olduğu dikkat çekmektedir. ergenler için, özellikle geleceği ile ilgili hedeflerini belirlemeye çalıştıkları ve bu durumu internet kullanma eğilimleriyle destekledikleri bir aşamada başarısızlıkla karşılaşmak, aynı zamanda pek çok soruna yol açmaktadır. araştırmanın amacı, ortaöğretim öğrencilerinde haftalık internet kullanma süresi ve internet bağımlılık puanlarının akademik başarı düzeylerine göre farklılıklarının incelenmesidir. araştırmanın çalışma grubunu, 2016-2017 eğitim-öğretim yılı i̇stanbul üsküdar ilçesinde bulunan ortaöğretim kurumlarının 9, 10, 11 ve 12. sınıflarında öğrenim gören 464’ ü kız öğrenci, 533’ ü erkek öğrenci olmak üzere toplam 997 öğrenci oluşturmuştur. araştırmada veri toplama aracı olarak i̇nternet bağımlılık ölçeği ve kişisel bilgi soru listesi kullanılmıştır. araştırmanın sonucunda okul akademik başarı düzeylerine göre haftalık internet kullanım süreleri ve internet bağımlılık düzeylerinde anlamlı farklılıklar bulunmuştur. akademik başarı düzeyi yüksek olanların orta ve düşük olanlara göre haftalık internet kullanım sürelerinin ve internet bağımlılık puanlarının daha düşük olduğu görülmüştür.

bu çalışmada brezilya, meksika, g. kore, tayvan, hindistan, tayland, türkiye ve g. afrika’dan oluşan 8 gelişen ülkenin para birimlerinin ekstrem finansal koşulların söz konusu olması durumunda maruz kalabileceği maksimum kayıp tutarları hesaplanmıştır. hesaplamalarda ekstrem değerler teorisinden (extreme value theory) yararlanılmış ve farklı döviz pozisyonlarını dikkate almak amacıyla hem aşağı hem de yukarı yönlü piyasa riski (downside and upside market risk) üzerinde durulmuştur. çalışmada finansal risk yönetimi açısından bir diğer önemli gösterge olan beklenen kayıp tutarları (expected shortfall, es) da hesaplanmıştır. çalışma bulguları ilgili ülkelerin döviz piyasalarında ekstrem durumların gerçekleşmesi durumunda hem kısa hem de uzun pozisyonlar için en yüksek kayıp tutarlarının sırasıyla brezilya reali ve g.afrika randı; en düşük kayıp tutarlarının ise yeni tayvan doları, tayland bahtı ve hindistan rupisinde gerçekleşebileceğini göstermektedir. es değerlerinin de benzer bulgulara işaret ettiği görülmüştür. çalışmada, normal piyasa koşullarındaki kayıp tutarlarını temsilen monte carlo simülasyonuna dayalı finansal risk analizlerine de yer verilmiştir.

bu çalışmanın amacı, türkçe öğretmen adaylarının televizyonda kullanılan dil ile ilgili görüşlerini belirleyip değerlendirmektir. araştırmada nitel yaklaşım benimsenerek özel durum çalışması yöntemi kullanılmıştır. araştırmanın çalışma grubunu 2017-2018 eğitim–öğretim yılı bahar döneminde trabzon üniversitesi fatih eğitim fakültesi türkçe öğretmenliği programı 3. sınıfında öğrenim görmekte olan 8 öğretmen adayı oluşturmaktadır. araştırmanın çalışma grubunun seçilmesinde kolay ulaşılabilir örneklem kullanılmış, çalışmaya katılımda gönüllülük esas alınmıştır. çalışmanın verileri araştırmacılar tarafından geliştirilen yarı yapılandırılmış görüşme formu ile toplanmıştır. formda kişisel bilgilerin belirlenmesi amacıyla bir bölüm ve öğretmen adaylarının televizyonda kullanılan dil ile ilgili görüşlerini belirlemeyi amaçlayan 6 maddenin bulunduğu bir bölüm bulunmaktadır. araştırma kapsamında toplanan veriler iki araştırmacı tarafından içerik analizi ile çözümlenmiştir. araştırma sonucunda elde edilen veriler dizi/film, reklam, haber ile spor programlarında kullanılan dil olarak sınıflandırılmış ve medyanın türkçe üzerindeki etkisi ile ilgili öğretmen adaylarına ait görüşler belirlenmiştir. ayrıca ortaokul öğrencilerinin medya dilinden nasıl etkilendiği ile ilgili sonuçlara ulaşılmıştır.

demiryolu ulaşımı yolcu ve kargo taşımacılığında oldukça yaygın olarak kullanılan bir ulaşım türüdür. raylı ulaşım araçlarının gelişmesiyle birlikte son yıllarda oldukça fazla tercih edilmektedir. demiryolu araçları ray hattını kullanarak ulaşımlarını sağlamaktadırlar. ray hattında oluşabilecek arızalar büyük kazalara neden olmaktadır. bu çalışmada, makas geçişleri ve ray yüzeyi tespiti yapılarak ray yüzeylerinde oluşan arızalar tespit edilmektedir. önerilen yöntemde dört adet yüksek hızlı kamera kullanılmaktadır. kameralardan alınan görüntüler eş zamanlı işlenerek özellik çıkarımı yapılmaktadır. görüntü üzerinde her bir sütun için öz ilişki (autocorrelation) değeri hesaplanarak öznitelik sinyali elde edilmektedir. öznitelik sinyali üzerinde sinyal işleme yapılarak özellik çıkarımı yapılmıştır. özellik çıkarımının ardından ray yüzeyi ve makas tespiti edilmektedir. elde edilen ray yüzeyi görüntüleri incelenerek ray yüzeyinde oluşan arızalar tespit edilmektedir. bu çalışmada yüksek hızlara sahip dört adet kamera eş zamanlı kullanmıştır. önerilen yöntemin performansı yüksek olduğundan gerçek zamanlı çalışmaktadır.

2006-2017 tarihleri arasında sosyal bilgiler eğitimi alanında coğrafya konuları üzerine yapılmış yüksek lisans ve doktora tezlerinin incelenerek lisansüstü araştırma eğilimlerinin belirlenmesi araştırmanın amacını oluşturmaktadır. çalışmanın bir diğer amacı ise 2000-2017 yılları arasında sosyal bilgilerde coğrafya konuları üzerine yapılmış lisansüstü tezlerin kronolojik bir bibliyografyasını oluşturmaktır. araştırmada tarama modeline dayalı nitel araştırma deseni kullanılmıştır. lisansüstü tezlere yükseköğretim kurulu’nun (yök) “ulusal tez merkezi” adlı internet veri tabanından taranarak ulaşılmıştır. ulaşılan tezler i̇çerik analizi tekniği ile incelenmiştir. araştırma sonucunda sosyal bilgiler eğitimi alanında coğrafya konuları üzerine yapılmış 70 lisansüstü teze ulaşılmış, bunların 57’si yüksek lisans, 13’ü ise doktora tezidir. en fazla lisansüstü tezlerin gazi, marmara ve atatürk üniversitelerinde yapıldığı; ele alınan konuların ağırlıklı olarak kavram öğretimi, öğrenme-öğretme süreci ile yöntem ve teknikler olduğu; büyük çoğunluğunun nicel araştırma yaklaşımı ile desenlendiği ve buna bağlı olarak da en fazla tarama ve deneme modellerinin kullanıldığı tespit edilmiştir. konuya ilişkin bibliyografya oluşturma amacıyla ise 84 lisansüstü teze ulaşılmıştır.

medya ve terör arasındaki ilişki konusunda ortaya atılan pek çok görüş bulunmaktadır. medyanın terörizmin amaçlarına ulaşmada kaktı sağladığı, pek çok eylemin medyada yer bulacak şekilde gerçekleştirildiği; günümüzde terör olaylarının sınıflandırılmasında “medya merkezli terörizm faaliyetleri” ve “medya merkezli olmayan terörizm faaliyetleri” olarak yeni yaklaşımların geliştirildiği vb. tartışmalar öne çıkmaktadır. bunlara ek olarak geleneksel medyanın ve eşik bekçilerinin terör olaylarını “haber değeri” ölçüsünde kıymetlendirmelerine rağmen yeni medya ortamlarında bu denetimin olmadığı ve hatta iletişim teknolojilerinin kolaylıkları nedeniyle teröristlerin kendi medyalarını da oluşturdukları ve iç ve dış kamuoylarına bu yollarla ulaştıkları ve geleneksel medyanın da bu kanalları haber kaynağı olarak zaman zaman ele alıyor olması üzerinde durulması gereken önemli başlıklardır. kamuoyunun, kamu görevlilerinin ve medyanın terör haberciliği konusunda birbirleriyle ilişkilerindeki hassasiyetler de yine tartışılması gereken önemli başlıklardır. haber, güvenlik denkleminin nasıl kurulması üzerinde durulması da yine hem iletişim hem de güvenlik profesyonellerinin ilgi göstermesi gereken hususlar olarak karşımızda durmaktadır.

bu çalışmada üriner sistem ultrasonografisi ile saptanan böbrek anomalisi bulunan çocukların klinik ve demografik özelliklerinin değerlendirilmesi amaçlanmıştır. materyal ve metot: hastanemizde ultrasonografi ile üriner sistem anomalisi saptanan ve bir yıllık izleminde ileri incelemeler yapılmış olan çocukların tıbbi kayıtları retrospektif olarak incelendi. bulgular: çalışmaya yaşları 0-17 yaş arasında, 179’u (%55.1) erkek toplam 325 hasta alındı. en sık gözlenen üriner sistem anomalisi 103 (%31.7) hastada saptanan üretero-pelvik darlık idi. diğer tespit edilen anomaliler hastaların 82’sinde (%25.2) vezikoüreteral reflü, 33’ünde (%10.2) renal hipoplazi, 30’unda (%9.2) çift toplayıcı sistem, 18’inde (%5.5) posterior üretral valv, 14’ünde (%4.3) üretero-vezikal darlık, 13’ünde (%4.0) renal agenezi, 13’ünde (%4.0) ektopik böbrek, 11’inde (%3.4) at nalı böbrek ve 8’inde (%2.5) multikistik displastik böbrek olarak belirlendi. beş hastada böbrek yetmezliği ve 10 hastada hipertansiyon mevcuttu. sonuç: üriner sistem anomalisi saptanan çocukların gelişebilecek komplikasyonların belirlenmesi, renal hasarın saptanması ve eşlik eden ek anormalliklerin değerlendirilmesi açısından yakından izlemleri gerekmektedir.

i̇nsanlık tarihine eşine az rastlanır bir başarı hikâyesi sunan osmanlı, bu hikâyesinin kurgusunu ise ilmiye sınıfına yazdırmıştır. i̇lmiyenin böyle bir mesuliyet ile kurumsal bir tarzda ön plana çıkmasını temin edenler ise osmanlı’nın selefleri olan selçuklular olmuştur. selçukluların kendi siyasal meşruiyetlerini koordine etme merakı ile medreselere dolayısıyla bu kurum mensupları olan ilmiye sınıfına yükledikleri mesuliyet bilinci, xiv. yüzyıl evvelinde yaşanan siyasal ve sosyal travmaların da etkisiyle osmanlılar tarafından yeniden ihya edilmiştir. osmanlı devleti, ilmiye sınıfına sistematik bir örgütlenme biçimi kazandırarak bu kurumun en önemli ayaklarını teşkil eden ifta faktörü üzerinden siyasi ve içtimai hafızayı ve kaza organıyla da zikredilen alanlardaki hareketi koordine etmiştir. osmanlılar, ilmiye sınıfına yükledikleri bu tür mükellefiyetlerle kendi siyasal sabite ve parametrelerine karşı oluşabilecek herhangi bir muhalefeti dizginlemeyi amaçlamışlardır. böyle bir amaca matuf mesuliyetin müşahhas formatta sergilendiği dönemlerden biri de nizam-ı cedid ismi ile müsemma iii. selim saltanatı olmuştur.

bu çalışma, denizli iline bağlı tavas ovasında uygulanan arazi toplulaştırma (at) ve tarla içi geliştrime hizmetleri (ti̇gh) çalışmalarının değerlendirilmesi amacıyla yapılmıştır. bu amaçla denizli – tavas ovası 1. kısım at ve ti̇gh projesine ait proje verileri incelenmiştir. 8 köyün arazi toplulaştırma projesi (atp) öncesi ve sonrasına ait işletmelerin ortalama parsel büyüklüklerindeki değişim, işletme başına düşen parsel sayısında meydana gelen azalma miktarı belirlenmiştir. atp öncesi ortalama parsel büyüklüğü 5.56 da iken, bu değer atp sonrasında 8.63 da’a yükselmiştir. proje alanında ti̇gh’nin yapılabilmesi için çiftçilerden alınan kesinti miktarları karşılaştırılmış, proje alanı toplulaştırma oranı % 35.5 (adet/adet) olarak bulunmuştur. türkiye’de yapılan diğer at çalışmalarında olduğu gibi bu proje kapsamında da parsellere ulaşımın sağlanması amacıyla yapılan yollar irdelenmiş, birim alana isabet eden yol uzunluğunda % 94 (m/m)’lük bir artış olduğu gözlenmiştir. çalışmada ayrıca proje alanında tamamlanmış olan sulama kanallarının yeterlilik durumunu belirlemek amacıyla toplulaştırma alanı sulama oranı değerleri de belirlenmiştir.

bu çalışmada mesleki eğitim veren liselerle ilgili yaşanan sorunları okulun farklı paydaşlarının gözüyle görmek amaçlanmıştır. bu amaçla, mesleki eğitim veren liselerin sorunlarının okul ve iş çevresi gözüyle ile tespit edilmesi amaçlanmıştır. araştırma, olgubilim (fenomenoloji) araştırması olarak desenlenmiştir. araştırmanın verileri türkiye’nin batısında yer alan bir ilde mesleki eğitim veren liselerde karşılaşılan sorunlarla ilgili olarak gerçekleşen bir toplantıda okul müdürleri ve iş adamlarının yaptıkları açıklamaların basına yansıması sonucu elde edilmiştir. toplantıda bir resmi okul müdürü, bir özel okul müdürü ve iki işverenin görüşlerine yer verilmiştir. öncelikle konuyla ilgili basında yer alan haberler toplanmış, toplantıda söz alanların görüşleri incelenmiştir. mesleki eğitim veren liselerde karşılaşılan sorunlara ilişkin bakış açıları belirlenmeye çalışılmış, bu bakış açılarının okul müdürleri ve iş adamları tarafından buluştuğu ortak mesajlar belirlenmiş ve şekil ile gösterilmiştir. verilerin ilgili olduğu temalar oluşturulmuştur. yapılan analizler sonucunda “i̇şlevsellik”, “yetersizlik” “özelleştirme”, “güvensizlik”, “i̇lgisizlik” ve “mecburiyet” temalarına ulaşılmıştır.

bu çalışmada, interrail türkiye grubuna bağlı otostoprail grubuna üye olan postmodern turistlerin güdülerinin neler olduğunun anlaşılması amaçlanmıştır. çalışmanın temel varsayımı, otostoprail grubunun postmodern bir klan; bu grubun üyelerininse postmodern turistler olarak ele alınmasıdır. çalışmada, otostoprail grubunun genel özelliklerinin neler olduğu, gruba katılımın nasıl gerçekleştiği, seyahat öncesinde, sırasında ve sonrasında nelerin yaşandığı sorularına da nitel bir araştırma tasarımıyla yanıt aranmıştır. bu amaçla 2017 yılının eylül ve ekim aylarında kartopu örnekleme yöntemiyle belirlenen 19 grup üyesi ile yüzyüze görüşmeler gerçekleştirilmiştir. katılımcılara, yarı yapılandırılmış görüşme formları yardımıyla beş adet demografik bilgi sorusu, altı adet açık uçlu soru yöneltilmiştir. elde edilen bulgular, otostop faaliyetine katılan bireylerin; sosyalleşme, özgürlük ve kişisel gelişim unsurlarınca güdülendiğini ve otostoprail grubunun (grubun özelliklerinin postmodern klanların özellikleriyle örtüşmesi nedeniyle) postmodern bir klan olarak tanımlanabileceğini ortaya koymuştur. çalışmanın sonuçları, postmodern klanların özelliklerini ve postmodern klanlara katılım güdülerini konu alan alanyazındaki bilgi birikimine katkı sağlaması açısından önemlidir.

bu çalışmada okullarda etik kodların gerekliliği konusunda okul yöneticilerinin görüşleri belirlenmeye çalışılmıştır. araştırmanın çalışma grubunu fırat üniversitesi eğitim bilimleri enstitüsü eğitim yönetimi teftişi planlaması anabilim dalında yüksek lisans yapan 39 okul yöneticisi oluşturmaktadır. araştırmada nitel araştırma yöntemlerinden olgubilim deseni kullanılmıştır. verileri elde etmek için hazırlanan iki adet açık uçlu soru görüşleri alınmak üzere okul yöneticilerine sorulmuştur. elde edilen verilerin analizinde nitel araştırmaları çözümlemede kullanılan içerik analiz yöntemi uygulanmış ve ifadelerin benzerliğine göre gruplandırmalar yapılarak temalar oluşturulmuştur. her bir temada dikkat çeken öğretmen görüşlerine doğrudan alıntılarla yer verilmiştir. araştırma sonunda okul yöneticilerinin görüşlerinden elde edilen sonuçlara göre; okullarda etik kodların, etik davranış ve değerlerin benimsenmesi, etik okul kültürünün oluşturulması, okulların başarısı için hedeflere ulaşılması, yönlendirmelerin ve karar vermenin etik kurallar çerçevesinde yapılması, etik okul ikliminin oluşması, görüş birliğinin ve örgütsel iletişimin sağlanması açısından gerekli olduğu sonucuna ulaşılmıştır.

son yıllarda, tüm dünyada enerji verimliliğinin artan önemi sonucunda, aydınlatmada verim konusunda da bilinç ve çalışmalar artmış, led aydınlatmaya geçiş başlamıştır. dünyadaki gidişat diğer teknolojilerde olduğu gibi aydınlatma armatürlerinde de daha verimli, daha uzun ömürlü, bakım gerektirmeyen, zararlı maddeler içermeyen, gelişen ve değişen teknolojiye uyumlu ve yönetilebilen led aydınlatma sistemlerine doğru gitmektedir. ülkemizde yeni projeler haricinde led ışık kaynaklı armatürlerin yaygın olmaması, halen led'li armatürlerin birim fiyatlarının yüksek olması, mevcut aydınlatma pazarının, bugünkü durumda bile, büyük çoğunluğunun bilinen geleneksel ışık kaynaklarıyla yapılmış olması, led aydınlatma konusunda ciddi fırsatlar olduğunu göstermektedir. bu çalışmada, hali hazırda genel aydınlatma armatürü olarak kullanılan 4x18 ve 4x14 floresan ışık kaynaklı armatürler yerine geçebilecek ve bu armatürlere göre %40-%60 enerji tasarrufu sağlayacak led ışık kaynaklı ofis aydınlatma armatürü tasarlanmıştır. ofis aydınlatma armatürü, dekoratif görünümden öte işlevsellik, yüksek performans ve düşük maliyet esasları göz önünde bulundurularak tasarlanmıştır.

çevre kalitesinin giderek bozulmasıyla birlikte iktisatta çevreci bir dönüşüm süreci başlamış, çevre ekonomisi, doğal kaynaklar ekonomisi ve ekolojik iktisat gibi alanlar ilgi çekmeye başlamıştır. bu çerçevede çevresel unsurları temsil eden değişkenler kullanılarak ekonometrik analizler yoluyla politika önerileri oluşturulmaya çalışılmaktadır. ancak literatürde bu alanla ilgili önemli kısıtlardan bir tanesi de çevreyi temsil edecek kapsamlı bir değişkene ihtiyaç duyulmasıdır. bu ihtiyaca yönelik olarak ekolojik ayak izi’nin son yıllarda çevreyi kapsamlı bir şekilde temsil eden bir gösterge haline geldiği iddia edilmektedir. dolayısıyla bu çalışma 1961-2009 dönemi için ekolojik ayak izi üzerinden çevresel yakınsama hipotezi’ni test etmektedir. bunun için phillips ve sul (2007) tarafından özellikle panel gruplar için yakınsama hipotezini test etmek amacıyla geliştirilmiş olan ve ülkelerden kaynaklı heterojenliği dikkate alarak ortak özellikler taşıyan grupları kümeleyen kulüp yakınsama testi kullanılmaktadır. elde edilen sonuçlar bir bütün olarak çevresel yakınsama hipotezinin geçerli olmadığını ancak yakınsayan kulüplerin olduğunu göstermektedir.

1870’lerden sonra korumacı politikaların yürütülmesi gerektiğini savunan osmanlı aydınları görülmüştür. ahmet mithat, mizancı murat ve akyiğitzade musa gibi osmanlı aydınları alman iktisatçı friedrich list’ten etkilenmiş ve bu kişiler ülke sanayisinin gümrük vergileriyle korunması gerektiğini vurgulamışlardır. bu düşünce 1880’lerden itibaren hemen hemen tüm osmanlı aydın ve bürokratları tarafından benimsenmeye başlamıştır. ii. meşrutiyet dönemi aydınları da ülkenin iktisadi kalkınmasının himayeci iktisat düşünce doğrultusunda olacağına yönelik görüşler öne sürmüşlerdir. ii. meşrutiyet döneminde iktidarda olan i̇ttihat ve terakki partisi de 1912 senesinden sonra devlet politikalarını bu düşünce doğrultusunda yürütmüş ve bu düşüncenin yaygınlaşması için birçok gazeteyi finanse etmiştir. bu çalışmada ii. meşrutiyet döneminde yayımlanan gazeteler ışığında osmanlı devleti’ndeki himayeci iktisat düşüncesi tartışmaları incelenmiştir. gazetelerde himayeci düşünceler 1908’de meşrutiyet’in ilanıyla birlikte görülmeye başlamış ve bu düşünce 1923’e kadar gazetelerde işlenen bir konu olmuştur. dönemin gazeteleri bu düşüncenin ilkelerini halka öğretmeye çalışmış ve ülkenin iktisat politikalarının bu düşünce doğrultusunda olmasını hedeflemişlerdir.

gerçek hayatta bazı problemler matematiksel yöntemler kullanılarak çözülememektedir bu problemleri çözmek için genellikle meta sezgisel optimizasyon yöntemleri kullanılmaktadır. meta-sezgisel optimizasyon yöntemlerinin başarımlarını arttırmak için kullanılan çözümlerden biriside kaotik haritaların kullanılmasıdır. kaos doğrusal olmayan yöntemlerin fenomeni olarak literatürdeki yerini almaktadır. bu makalede sıklıkla kullanılan kaotik haritalardan biri olan çadır (tent) harita kullanılarak yeni bir kaotik optimizasyon yöntemi önerilmiştir. önerilen yöntem parçacık tabanlı bir yöntemdir ve bu yöntem rastgele parçacık oluşturma, en iyi değeri hesaplama, parçacık güncelleme ve en iyi değeri güncelleme aşamalarından oluşmaktadır. çadır harita parçacık güncelleme aşamasında kullanılmaktadır. önerilen yöntemim performansını test etmek için literatürde sıklıkla kullanılan 12 adet sayısal karşılaştırma fonksiyonu kullanılmıştır ve elde edilen sonuçlar literatürde daha önce önerilmiş ve yaygın olarak kullanılan optimizasyon yöntemleriyle karşılaştırılmıştır. deneysel sonuçlar ve karşılaştırmalar, önerilen yöntemin başarılı bir optimizasyon yöntemi olduğunu göstermektedir.

bu çalışma öğretmen görüşlerine göre, pilot uygulaması yapılmakta olan fati̇h (fırsatları artırma ve teknolojiyi i̇yileştirme hareketi) projesinden beklentiler, bu beklentilerin gerçekleşme düzeyi, ile proje hakkındaki önerilerini belirlemeyi amaçlamaktadır. çalışmada nitel araştırma yöntemlerinden olan olgubilim deseni kullanılmıştır. veri toplamak amacıyla araştırmacı tarafından literatür taraması sonucu hazırlanan görüşme formu kullanılmıştır. amaçlı örnekleme yöntemlerinden olan ölçüt örnekleme yöntemi kullanılarak; bilişim teknolojileri kullanımında bilişime yatkınlık durumuna göre 5 öğretmen seçilmiştir. öğretmenler ile yapılan görüşmelerden elde edilen görüşme notları ve ses kayıtları bilgisayar ortamına aktarılarak görüşme verileri elde edilmiştir. veriler içerik analizi yöntemi ile çözümlenmiştir. yapılan analizler sonucunda toplam iki tema belirlenmiş; bu temalar, kategorileri ve varsa alt kategoriler, kodlar da belirtilerek sunulmuş, her bir kodun karşısında da bildirilen görüşlerden doğrudan alıntılar yapılmıştır. öğretmenlerin bazılarının beklentilerinin karşılandığı, bazılarının ise karşılanmadığı; hizmetiçi eğitim ağırlıklı öneriler gibi sonuçlara ulaşılmıştır.

sinema tarihi, büyük oranda eril kültürün öykülerine odaklanmaktadır. sophokles’in kral oedipus ve elektra oyunlarından günümüze dek; popüler kültür ürünlerinde ve dolayısıyla filmlerde baba kız ilişkisi ya da anne oğul ilişkisi genellikle freud’un psikanalitik yaklaşımı çerçevesinde ele alınmaktadır. 2012 yılı yapımı olan brave cesur, brenda chapman, mark andrews adlı film ise eril egemen söylemi kırmaya çalışarak anne kız ilişkisini merkezine aldığı için çalışmanın konusu olarak seçilmiştir. brave, ataerkil söylemin sözcülüğünü üstlenerek, kızını söz konusu söyleme uygun yetiştirme konusunda ısrarlı elinor ve ona isyan eden merida’yı konu edinmektedir. filmde, kural koyucu olan baba fregus karikatür düzeyinde görünmez kılınırken; kültürün birbirine düşman konumladığı elinor ve merida, doğada birbirlerini koruyup kollar ve nihayet tarihlerini yeniden yazarlar. çalışma kapsamında brave filminde annelik, anne kız ilişkisi ve merida’nın cinsiyet sisteminin normlarına karşı gelmesi; simone de beauvoir, judith butler ve luce irigaray’ın kuramsal yaklaşımları temel alınarak analiz edilecektir.

bu çalışmanın amacı, fen, teknoloji, matematik ve mühendislik (fetemm) alanlarını seçmeyi düşünen ve düşünmeyen ortaöğretim öğrencilerinin cinsiyetlerine, devam ettikleri okulun türüne ve akademik başarılarına göre meslek seçimine ilişkin akılcı olmayan inançlarının değişip değişmediğini araştırmaktır. türk eğitim sisteminde fetemm alanları müsbet ve doğal bilimler ile mühendislik, üretim ve yapı eğitim alanları olmak üzere iki ana grupta toplanmaktadır. araştırmanın katılımcıları üç lisede öğrenim görmekte olan 126’sı kadın ve 152 erkek olmak üzere toplam 278 öğrencidir. veriler, meslek seçimine i̇lişkin düşünceler ölçeği ve kişisel bilgi formu aracılığı ile elde edilmiştir. yapılan iki yönlü varyans analizi sonuçlarına göre, müsbet ve doğal bilimleri seçmeyi planlama değişkeninde cinsiyet ve okul değişkenlerinde temel etkide ve fizik dersi not ortalamasında ise etkileşimde istatistiksel olarak anlamlı farklılık bulunmuştur. mühendislik, üretim ve yapı alanlarını seçmeyi planlama değişkeninde ise cinsiyet ve genel not ortalaması değişkenlerinde temel etkide, genel not ortalamasında ise etkileşimde istatistiksel olarak anlamlı farklılık bulunmuştur.

bu çalışmada i̇nek dışkısı (i̇d) ve yemek atığı (ya) karışımının metan ve hidrojen üretimini sağlayacak iki kademeli anaerobik sistemde, biyoenerji üretim performansı incelenmiştir. i̇d ve ya’nın ayrı çürütülmesinde gözlenecek olumsuz bileşenler, karışımda dengelenerek biyobozunurluk açısından olumlu hale getirilmiştir. bu amaçla, seri bağlı iki reaktör yarı-kesikli besleme ile üç farklı toplam katı konsantrasyonda (%2.3, 3.3 ve 6.5) çalıştırılmıştır. i̇lk kademesinde hidrojen reaktörü70°c’de ikinci kademesinde metan reaktörü ise 35°c’de işletilmiştir. en yüksek hidrojen üretim verimi %6.5 katı madde konsantrasyonunda 56.5 l/kg tukm ile gözlenirken en yüksek metan üretimi %3.3 katı madde konsantrasyonunda 233.7 l/kg tukm olarak gözlenmiştir. literatürde daha yüksek biyogaz üretim değerlerinin de olmasına karşın bu çalışmada i̇d ve ya’nın birlikte ardışık hidrojen ve metan üretiminde kullanılmasının verimli olduğunu göstermiştir. farklı karakterizasyona sahip i̇d ve ya’nın birlikte çürütülmesi ile ya’nın tek başına çürütülmesinde gözlenebilecek uçucu yağ asitleri (uya) birikimi önlenmiştir. organik yüklemedeki salınımlara karşı da daha iyi dengeleme ve koruma sağlanmıştır.

araştırmanın amacı, sınıf öğretmen adaylarının bilim, teknoloji, mühendislik ve matematik (biltemm) disiplinleri ile ilgili algılarını ürettikleri metaforlar yardımıyla belirlemektir. metaforlar olayların meydana gelişi ve işleyişi konusunda düşüncelerimizi yönlendiren, yapılandıran ve kontrol eden çok etkili zihinsel araçlardandır. araştırma, 2016-2017 eğitim-öğretim yılında fırat üniversitesi eğitim fakültesi sınıf öğretmenliği bölümünde okuyan 64 kadın, 50 erkek öğretmen adayı üzerinde yürütülmüştür. araştırma sonucunda; araştırmaya katılan adayların fen eğitimine ilişkin en çok kullandığı metaforların bilimsel kurgu, laboratuvara, hayat ve anlaşılması güç kavramları olduğu görülmektedir. ayrıca, araştırmaya katılan adayların teknoloji eğitimine ilişkin en çok kullandığı metaforların gelişim, kolaylık, yenilik ve tembellik kavramları olduğu görülmektedir. araştırmanın bir diğer sonucu olarak ise, araştırmaya katılan adayların mühendislik eğitimine ilişkin en çok kullandığı metaforların matematik, inşaat, yaratıcılık-tasarım, çok çalışmak ve makine kavramları olduğu görülmektedir. bunun ile birlikte, araştırmaya katılan adayların matematik eğitimine ilişkin en çok kullandığı metaforların sayı yığını, işlem, mantık, zorluk ve eğlence kavramları olduğu görülmektedir.

bu araştırmanın amacı, suriyeli öğrencilere ilk okuma yazma öğreten öğretmenlerin ilk okuma yazma öz yeterlik algı düzeylerini tespit etmek ve bu algıyı çeşitli değişkenler açısından incelemektir. araştırmada nicel araştırma yöntemlerinden tarama modeli kullanılmıştır. araştırmaya, suriyeli çocukların türk eğitim sistemine entegrasyonunun desteklenmesi projesi (piktes) kapsamında 23 ilde görev yapan 282 öğretmen katılmıştır. araştırmada, veri toplama aracı olarak delican (2016) tarafından geliştirilen “i̇lk okuma yazma öğretimine yönelik öz yeterlik ölçeği” ve araştırmacının hazırladığı “kişisel bilgi formu” kullanılmıştır. araştırmada verilerin analizi için parametrik testler grubunda bulunan t- testi ve tek yönlü varyans analizinden (anova) yararlanılmıştır. araştırma sonucunda, öğretmenlerin öz yeterlik ortalamalarının 4,41 ile çok yüksek düzeyde olduğu ve bu algının branş, mesleki deneyim, yabancı dil olarak türkçe öğretimine yönelik eğitim alma, ilk okuma yazma öğretimine yönelik eğitim alma, ana dili türkçe olanlara ilk okuma yazma öğretimi tecrübesi olma değişkenlerinde anlamlı farklılıklar tespit edilmiştir.

türklerde aile en önemli toplumsal kurumdur. diğer türk toplumlarında olduğu gibi, kadın uygur toplumunda da önemli bir konuma sahiptir. o, anne, eş, sevgili olarak toplumsal yapının ayrılmaz bir unsuru olan ailenin temel direğidir. bulundukları coğrafya ve tarihi koşullar içinde uygur türkleri farklı dini yapıları kabul etmek durumunda kalmışlardır. her farklı din toplumun sosyal değerlerinde değişimlere neden olmuştur. uygurların budizm, maniheizm gibi pasif, barışçıl dinleri kabul ettikleri dönemde kadın eski gücünü kaybedip anaç bir kimliğe bürünmüştür. dini ve siyasi kargaşaların yaşandığı dönemde kadın geçmişteki sosyal statüsüne tekrar sahip olmuş, bir dönemin anlatılarında sadece evde anne olan kadın, artık savaşçı bir alp tipine doğru evrilmiştir. uygur masallarında kadın, farklı kimliklerle karşımıza çıkmaktadır. makalede uygur masallarında sıklıkla yer alan kadın tipler incelenecektir. anne, üvey anne, sevgili, eş, kız çocuğu, peri, cadı, kempir (yaşlı kadın), dev, yalmavuz vb. tipler uygur sihir masallarında yer alan kadın tiplerdir.

kamkat, rutaceae familyasının fortunella cinsindeki bir bitki türü olup, genellikle bu bitkinin en küçük turunçgil meyvesi olarak da bilinen meyvelerine verilen isimdir. anavatanı çin olan kamkat, yuvarlak-oval şekle, turuncu-sarı renge sahip bir meyvedir. kamkat meyvesinin başlıca beş türü olmakla birlikte, diğer narenciyelerle hibrit yeni meyveler de üretilmektedir. kabuk bileşimindeki terpenoid ve flavonoidler sayesinde diğer narenciyelerin aksine kabuğuyla birlikte tüketilebilir. besinsel olarak demir, kalsiyum, a, b2 ve c vitamini içeriği ile diyet lif oranı yüksektir. kamkat uçucu yağının bileşimini çoğunlukla terpenoidler oluşturup, majör terpen bileşiği d-limonendir. 3’,5’-di-c-β glukopiranozilfloretin ise kamkat türünün karakteristik fenolik bileşiğidir. serbest radikal yakalama aktivitesi fazla olan kamkatın, antioksidan kapasitesi bileşimindeki yüksek fenolik bileşik içeriğinden kaynaklanmaktadır. antifungal özelliğinin yanı sıra sağlık üzerinde antiviral, antiaterojenik, antienflamatuar ve antikanser etki de gösterir. kamkat hem besinsel hem fitokimyasal içeriğiyle, gıda ve farmakoloji alanında gitgide önem kazanan bir konumdadır.

bu çalışma haziran-eylül 1918 tarihleri arasındaki osmanlı-bulgar ilişkilerini incelemeye çalışmaktadır. bu meyanda bu zaman aralığında ortaya çıkan sorunların getirdiği sürecin osmanlı-bulgar ilişkilerine etkisinin irdelenmesi amaçlanmıştır. i. dünya savaşı’nda i̇ttifak bloğunda yer alan osmanlı devleti için bulgaristan vazgeçilmez bir siyasi coğrafya haline gelmişti. bu yüzden osmanlı makamları bulgaristan’ın sadece dış politikasını değil, iç siyasi gelişmelerini de yakından takip etmişti. özellikle 1918 başlarında mağlup rusların karadeniz filosunun akıbeti ve kuzey dobruca’nın geleceği üzerinden osmanlı devleti ve bulgaristan arasında yaşanan tartışmalar, iki müttefik ülke için sarsıntılı bir ortam meydana getirmişti. bu noktada bulgaristan’da i̇ttifak devletleri yanlısı v. malinof’un başbakanlığa getirilmesi her iki ülke ilişkilerinin geleceğinin anlaşılması açısından önemli işaretler vermekteydi. malinof’un başbakanlığı, sadece iki ülke ilişkileri açısından değil, i. dünya savaşı’nın gidişatına ve i̇ttifak bloğunun kaderine etkisi bu çalışmanın sorguladığı bir problemdir. bu sorgulama osmanlı arşivleri ve hem kendi ülkesinin hem de bulgarların düşüncelerini ortaya koyan osmanlı basını incelenerek cevaplanmaya çalışılacaktır.

türklerle araplar arasındaki tarihi ve dini etkileşim xiii. yüzyıl itibarıyla başlasa da müzikal anlamda etkileşim ilk olarak xvi. yüzyılın ilk çeyreğinde gerçekleşmiştir. orta asya, anadolu, i̇ran ve ortadoğu’dan çeşitli müzikal öğeleri müzik müktesebâtına katmış olan türk müziği ile arap müziği yaklaşık dört asırdır fiilen etkileşim halindedir. teori ve terminoloji açısından büyük oranda örtüşen arap ve türk müziği sisteminde özellikle melodi, makam ve usuller büyük oranda benzeşmektedir. her iki toplumun i̇slam öncesi müziklerinde büyük farklılıklar gözlemlense de i̇slam sonrası müziklerde pek çok benzerlikler gözlemlenmektedir. özellikle cami müziğinde kullanılan formlar ve temalar ortaktır. günümüzde gerek araplar ve gerekse de türklerin daha gelişmiş ve zengin bir müzik alt yapısına sahip oldukları bilinmektedir. bu makalede; türk- arap müziğinin kısa tarihçesi, geçirdiği safhalar ve kırılma dönemleri, diğer müziklerle etkileşimi ele alınacaktır. ayrıca türk-arap müziğinde müşterek formlar, ortak temalar, makamlar, usüller, enstrümanlar vb. konular ele alınacaktır.

i̇malat süreçlerinin önde gelen işlemlerinden biri de delik delme işlemidir. özellikle makine imalat sektöründe delik delme işlemleri, imalat süreçlerindeki zamanın üçte birini oluşturmaktadır. i̇malat süreçlerinde bu kadar süreyi teşkil eden delik delme işlemi hem aldığı süre bakımından hem de kullanılan kesiciler bakımından oldukça maliyet oluşturmaktadır. bu çalışmada, cnc tezgâhlarda delik delme işlemlerinde kullanılan üç ayrı yöntemin maliyet açısından karşılaştırması yapılmıştır. bu yöntemler, doğrudan delme, talaş boşaltarak delme (gagalama) ve talaş kırarak delmedir. bu üç yöntemde de cnc dik işleme merkezinde kesici takım firmasının tavsiye ettiği kesme parametreleri kullanılarak delikler delinmiş ve işleme süreleri çıkartılmıştır. microsoft visual studio 2017 c# paket programı yardımı ile tezgâh amortismanından işçilik maliyetlerine kadar tüm sürecin maliyetlerini hesaplayan bir program hazırlanmıştır. program sayesinde, bu üç yönteminde delik sayısına bağlı olarak işleme maliyetleri çıkarılmaktadır. ayrıca program sayesinde, farklı kesme parametreleri için delik delme işlemlerindeki maliyetlerde hesaplanabilmektedir.

dna stabil yapıda olmasına rağmen, endojen ve ekzojen kaynaklı ajanlar tarafından hasara uğrama olasılığı yüksek bir moleküldür. eğer oluşan dna hasarı onarılmazsa; hücrede apoptoz, yaşlanma gibi olumsuz durumlar oluşur ve dna’da genomik mutasyonlar meydana gelebilir. bu yüzden organizmalar kendilerine uygun birtakım dna onarım mekanizmaları geliştirmiştir. bu onarım mekanizmaları canlılığın bütünlüğü ve devamlılığı için oldukça önemlidir. dna hasarları, nörodejeneratif hastalıkların patogenezinde rol alır. nöronlarda postmitotik hücreler olması nedeni ile daha çok baz kaybı mutasyonları ve dna zincir kırıkları mutasyonları görülürken; mevcut oksijenin %20’sini kullanan beyinde ise oksidatif strese dayalı dna hasarları oluşur. ayrıca nörodejeneratif hastalığın varlığı dna onarım mekanizmalarının işleyişini değiştirir. bu derlemede dna onarım mekanizmaları gözden geçirilecek ve huntington hastalığı, alzheimer hastalığı, parkinson hastalığı, amytrofik lateral skleroz hastalığı, friedreich ataksisi, ataksi telanjiektazi, herediter spastik parapleji hastalıklarında dna onarım mekanizmalarının rolünden bahsedilecektir.

bu çalışmada asansör uygulamalarında kullanılan düşük hızlı ve yüksek momentli daimi mıknatıslı senkron motorlar (dmsm) incelenmiştir. analitik hesaplamalar, sonlu elemanlar yöntemi kullanılarak aynı uygulama için daha iyi motor tasarım önerileri sunulmuştur. saniyede bir metre hızla çalışan sekiz kişilik bir asansör için öncelikle piyasada kullanılan 60 oluklu 16 kutuplu bir motor benzetim ve test sonuçları incelenmiştir. ardından sırasıyla 48 oluklu ve 54 oluklu motorların benzetimleri gerçeklenmiştir. akım, gerilim, harmonik bileşenler, moment ve verim karakteristikleri açısından farklı yapılardaki motorlar incelenmiştir. bu sonuçlar doğrultusunda, asansör uygulamaları için ilgili standartlar göz önünde bulundurularak ve maliyet düşünülerek en uygun görülen motor üretilmiştir. önerilen 54 oluklu yapının, gerek benzetim gerekse test sonuçları göz önüne alındığında; daha iyi mıknatıs kullanılması durumunda dahi, motor boyutları ve toplam ağırlık azaldığı için toplam maliyeti arttırmadan, verimi arttırdığı gözlenmiştir. ayrıca yeni tasarım, asansör uygulamalarında önemli olan motor boyunu %20 oranında azaltarak daha iyi performans gösteren bir motor tasarlanmış ve üretilmiştir.

birey siyasal bilgilenme sürecinde, çeşitli faktörlerin etkisinde kalmaktadır. günümüzde geleneksel medya araçlarının yanında yeni iletişim teknolojilerinin gelişimiyle bu süreç daha da çeşitlenmiştir. söz konusu süreçte bireyler bir takım demografik özelliklerine göre farklı düzeylerde etkilenmektedir. bu demografik özelliklerden biri de bireyin eğitim düzeyidir. bu çalışmada da konya’nın selçuklu, karatay ve meram ilçelerinde ikamet eden insanların eğitim durumlarına göre siyasal bilgilenme süreçlerinde iletişim araç ve yöntemlerinin etkinliği açısından farklılıkların ortaya çıkarılması amaçlanmıştır. saha araştırması yönteminin kullanıldığı bu çalışmada 600 kişiyle yüz yüze anket tekniği kullanılarak görüşülmüştür. araştırma bulgularına göre katılımcıların siyasal bilgilenme sürecinde en çok etkilendiği medya türleri arasında televizyon ve internet ilk sıralarda yer almaktadır. araştırma katılan seçmenlerin siyasal bilgilenme sürecinde interneti etkili görme eğilimi arttıkça, sosyal medyayı etkili görme eğiliminde de bir artış yaşanmaktadır. yine eğitim düzeyi artışı, siyasal bilgilenmede gazete ve internetin etkili olduğunu düşünme yönündeki eğilimleri de artırmaktadır.

anadolu’da müslüman türklerle birlikte yaşamış olan karamanlılar, hristiyan olmalarının yanı sıra türkçeden başka bir dil kullanmamış ve eserlerini grek alfabesiyle türk dilinde yazıya geçirmişlerdir. bu eserlerde i̇ç anadolu ağzına dayalı olan ve karamanlıca olarak adlandırılan bir yazı dili kullanmışlardır. karamanlıca, gerek söz varlığı gerek yazım hususiyetleri, gerek de söz dizimi olarak grekçeden etkilenmiştir. tüm bu özellikleri ile karamanlıca, pek çok araştırmacının dikkatini çekmiştir. j. eckmann’dan bu yana karamanlıca metinler üzerine yapılan çalışmalarda “ses boşluğu” tabiri kullanılır olmuştur. bu terim, iki ünlü arasında kalan bir ünsüzün çeşitli sebeplerle ortadan kalması sonucu yan yana gelen iki ünlüyü karşılamak için kullanılır. kanaatimizce karamanlıca metinlerde grek etkisi olarak düşünülmüş ve kabul görmüş bu hadise, gerçeği tüm yönüyle ifade edememektedir. türkçenin ses sistemine aykırı olan bu ses olayı, metinlerin konuşma diline dayanması ve yazıcıların mevcut sesleri duymayıp, yazıda ifade edememeleri ile açıklanabilir. ayrıca grek alfabesindeki işaretlerin ses değerleri de bu noktada iyi irdelenmelidir.

bu çalışmada, hidrolik endüstrisinde yaygın bir şekilde kullanılan sikloidal dişlili yağ pompalarındaki iç rotorun, geleneksel imalat yöntemlerindeki zorlukları ortadan kaldırmak için cnc freze tezgâhlarında imalatı amaçlandı. bunun için radyal kesme yöntemi belirlendi. bu yönteme göre, sikloidal dişlileri işlemek için imalat denklemleri türetildi. bu dişlilerin cam kodlarını elde etmek için bir c++ programı geliştirildi. bu program ile otomatik cam kodlarını oluşturma, g ve m kodları kullanılarak yapıldı. bu cam kodları ile dyna 4m cnc freze tezgâhında çeşitli ölçülerde sikloidal dişliler imal edildi. bu yöntem ile imal edilen sikloidal dişlinin diş ölçüleri, elektronik bir kumpas ile ölçüldü. daha sonra, bu ölçüler ile matematiksel bağıntılar kullanılarak hesaplanan diş ölçüleri bir tabloda karşılaştırıldı. bulunan sonuçlara göre, bu dişlilerin cnc freze tezgâhlarında imal edilebilecekleri görüldü ve bu tezgâhlarda sikloidal dişlilerin imalatlarının genel bir değerlendirilmesi yapıldı.

bu çalışmanın amacı pozitif algı ölçeği geliştirmektir. bu amaçla 444 öğretmenden oluşan iki farklı örneklemde araştırma gerçekleştirilmiştir. i̇lk olarak ölçeğin yapı geçerliğini saptamak amacı ile 209 öğretmenden toplanan veriler ile açımlayıcı faktör analizi yapılmıştır. yapılan faktör analizi sonucunda ölçekte yer alan 15 maddenin üç alt boyutta toplandığı ve toplam varyansın %67.51’ini açıkladığı tespit edilmiştir. ölçeği oluşturan maddelerin faktör yükleri 0.45-0.82 değerleri arasında değişmektedir. ölçeğin yapı geçerliliğini test etmek amacıyla ikinci örneklemde yer alan 235 öğretmenden elde edilen verilerle doğrulayıcı faktör analizi yapılmıştır. doğrulayıcı faktör analizinde üç faktörlü yapısına ilişkin uyum değerlerinin iyi olduğu gözlemlenmiştir. ölçeğin güvenirliliği için ise cronbach alpha katsayısı hesaplanmış ve ölçeğin tamamı için 0.90 olarak ölçülmüştür. bu değer maddelerin istenilen ölçüde güvenilir olduğunun göstergesidir. yapılan analizler geliştirilen pozitif algı ölçeği’nin yeterli düzeyde geçerli ve güvenilir bir ölçme aracı olduğunu göstermiştir.

bu çalışmada, nevşehir’de yapılan 31 adet mera vejetasyon etüdüne dayalı olarak il meralarının floristik özellikleri incelenmiştir. vejetasyon etüdü tekerlek-nokta yöntemiyle yapılmıştır. bu çalışma sonuçlarına göre 42 familya, 120 cins içinde 183 tür tespit edilmiştir. bitki türlerinin 25 tanesi endemik olarak bulunmuştur. en yüksek örtüş gösteren familyalar; poaceae, asteraceae, lamiaceae ve fabaceae familyaları olmuştur. en yüksek örtüş gösteren türler ise; festuca valesiaca schleicher ex gaudin, poa bulbosa l., bromus tomentellus boiss. ve thymus sipyleus boiss. olmuştur. f. valesiaca ve p. bulbosa türlerine 24 farklı durakta rastlanırken, eryngium campestre l. ve t. sipyleus türlerine 23 farklı durakta rastlanmıştır. meralarda ortalama tür sayısı 27 olarak bulunmuştur. bitki türleri otlatmaya tepkisi bakımından sınıflandırılmış ve türlerin 8 tanesi azalıcı, 11 tanesi çoğalıcı ve 164 tanesi istilacı olarak bulunmuştur. nevşehir ili mera alanlarının floristik kompozisyon açısından zengin olduğu belirlenmiştir. bu mevcut zenginliğin uygun mera yönetim teknikleriyle muhafazası ve geliştirilmesi önerilmektedir.

bu makalede güneş panelleri (gp) ve yakıt pillerinden (yp) oluşan karma yenilenebilir enerji üretim sistemi için 5 seviyeli statik senkron kompanzatör (statcom)’un benzetim çalışması yapılmıştır. güneş panellerinin yetersiz güneş ışığı ve gündüz-gece durumu gibi ortam şartlarından dolayı güç üretemediği durumlarda yüklerin enerjisiz kalmasını önleyebilmek için hidrojen ile çalışan pem tipi yakıt pilleri konmuştur. bunun için iki sistem arasında geçişi sağlayan bir adet regülatör kullanılmıştır. bu sistem ortam şartlarına göre uygun üreteci devreye alırken diğerini de devreden çıkartmaktadır. kurulan sistem yükler üzerindeki reaktif gücü sıfırladığı gibi aynı zamanda yük üzerindeki gerilimi de 380v ve 50hz de sabit tutmaktadır. şebekeden çekilen reaktif güç statcom vasıtasıyla sıfırlanmaktadır. statcom 5 seviyeli h köprü temelli 24 igbt’den oluşan bir evirici yapısına sahiptir. bu igbt’ler bulanık mantık denetleyiciler (bmd) ile denetlenmekte ve anahtarlama sinyalleri üretilmektedir. benzetim çalışması alt blokları ile birlikte matlab/simulink ortamında gerçekleştirilmiştir.

bu araştırmada, özel eğitim bölümü’nde öğrenim gören öğrencilerin ödevlerinde yaptıkları türkçe kullanım hataları incelenmiştir. araştırmanın çalışma grubu, eskişehir osmangazi üniversitesi eğitim fakültesi özel eğitim bölümü ikinci sınıfta öğrenim gören 28 öğrenciden oluşmaktadır. katılımcıların tamamı “kaynaştırmada olumlu sınıf yönetimi” adlı dersi almışlar ve bu ders kapsamında ders ödevi hazırlamışlardır. araştırmanın verileri, katılımcıların hazırladıkları ders ödevlerinin doküman analizi tekniği ile incelenerek yaptıkları türkçe kullanım hatalarının belirlenmesi ile toplanmıştır. analiz için türkçe hataları, türk dili ve edebiyatı öğretmenliği alanında doktorasını tamamlamış bir öğretim üyesinin danışmanlığında kodlanarak sınıflanmış; türkçe dilbilgisi hataları, anlatım hataları ve düzen hataları olarak üç ana başlık altında otuz farklı hata türü tanımlanmıştır. bulgulara göre, katılımcıların ödevlerinde yaptıkları türkçe hatalarının sayısının 40 ile 333 arasında değiştiği ve en sık yapılan hataların; hatalı büyük-küçük harf kullanımı, virgül kullanımında yanlışlık ve özne-tümleç eksikliği olduğu belirlenmiştir.

elektrik akımı maruziyeti sonucu ölümcül kazaların sayısı hala yüksektir. elektrik çarpmaları en sık kaza sonucu olduğu görülmektedir. tck’da tanımlanan “yaralama suçlarının adli tıp açısından değerlendirilmesi” kılavuzunda elektrik yaralanmaları hususunda; giriş ve/veya çıkış lezyonu bulunması, vücuttan elektrik akımının geçtiğini gösteren klinik bulguların varlığı veya sağlık personeli tarafından kardiyopulmoner resüsitasyon uygulandığı durumlar yaşamsal tehlike olarak değerlendirilmiştir. çalışmamızda elektrik çarpması sonucu saptanan bulgular eşliğinde oluşan lezyonların medikolegal açıdan tartışılması amaçlanmıştır. on yaşında erkek olgunun tıbbi belgelerinde elektrik çarpması giriş lezyonu tespit edildiği halde tetkiklerinde herhangi bir patoloji saptanmadığı bildirilmiştir. bu olgunun yaralanmasının değerlendirmesi hususunda kılavuz dikkate alındığında yaşamsal tehlikeye neden olduğu belirtilmesi gerekirken, bizim değerlendirmemiz; vücudu kat etmeyen, elektrik akımı teması sonucu termal yanık ile karakterize lezyon oluşumuna neden olan yaralanmanın basit tıbbi müdahale ile giderilebilecek nitelikte olduğu şeklindedir. elektrik çarpması sonucu meydana gelen yaralanmaların adli-tıbbi değerlendirmesi için daha objektif, sınırları daha geniş ve belirgin ölçütlerin kılavuzda yer alması gerektiği kanaatindeyiz.

bu çalışmanın amacı, 3568 sayılı serbest muhasebeci mali müşavirlik ve yeminli mali müşavirlik kanun’unda belirtilen muhasebe meslek mensuplarının, muhasebe mesleğini yerine getirmeleri sırasında kurumsal yönetim kavramını ne ölçüde algıladıklarını tespit etmektir. ayrıca, muhasebe meslek mensuplarının mesleki tecrübeleri ile kurumsal yönetim uygulamaları hakkında bilgi sahibi olmaları arasındaki ilişki analiz edilmeye çalışılacaktır. çalışmada öncelikle kurumsal yönetim kavramı ve ilkeleri hakkında genel bir bilgi verilmiş, daha sonra muhasebe uygulamalarının kurumsal yönetim üzerindeki etkileri ortaya konulmaya çalışılmıştır. çalışmanın amacına ulaşmak için alan araştırması yöntemi kullanılmıştır. araştırmanın amacından yola çıkılarak yürütülen alan araştırmasında anket tekniği ile veri toplanmıştır. araştırmada, anket formunda yer alan her bir sorudaki her bir cevap seçeneğine karşılık gelen bir kod atanarak, geri dönen anket formundaki cevaplar kodlanmıştır. kodlanan cevaplar, “spss (statistical package for social sciences) for windows 15.0 sürümü” ve ilişki analizinde ki kare testi kullanılmıştır.

rheum ribes l. tıbbi öneme sahip çok yıllık yabani bir bitki türüdür. bu çalışmada, in vitro koşullarda büyütülmüş 7 günlük fidelerden alınan farklı eksplant tipleri (hipokotil ve kotiledon), indol-3-butirik asit (iba) (0.0 ve 1.0 mg l-1) ve 6-benzilaminopurin (bap) (0.0, 1.0 ve 2.0 mg l-1) kombinasyonları ilave edilmiş ms (murashige and skoog) besin ortamında kültüre alınmıştır. araştırma sonucunda sürgün ve kallus oluşumu yönünden hipokotil eksplantlarının kotiledon eksplantlarından daha başarılı olduğu belirlenmiştir. hipokotil eksplantlarında, eksplant başına en yüksek sürgün sayısı (4.0 adet eksplant-1) 2mg l-1 bap ve 1 mg l-1 iba ilavesi yapılmış ms ortamından (ms6) elde edilirken, kallus oluşum oranı açısından ise ms4 (ms + 1 mg l-1 bap + 1 mg l-1 iba) (% 88.8) ve ms6 (ms + 2 mg l-1 bap + 1 mg l-1 iba) (% 83.3) ortamlarının daha başarılı olduğu tespit edilmiştir.

yardımlı üreme yöntemlerinde ovaryan stimülasyon ve embriyo kültüründeki büyük ilerlemelere rağmen embriyo transfer (et) tekniklerindeki ilerlemeler sınırlı kalmıştır veoptimal et tekniği konusunda fikir birliği bulunmamaktadır. retrospektif olarak yürüttüğümüz çalışmamızda et sırasında abdominal ultrasonografi kullanılmasının, ultrasonografi kullanılmadan klinik dokunma yöntemi ile et yapılan olguların implantasyon ve klinik gebelik oranlarının karşılaştırılması hedeflenmiştir. beşinci günde iyi kalitede tek embriyo transferleri transabdominal ultrasonografi ile (grup 1, n=47) ve klinik dokunma yöntemi ile yapılan (grup 2, n=46) hastaların implantasyon ve klinik gebelik oranları karşılaştırıldı. sonuçta gruplar arasında implantasyon oranları için anlamlı farklılık izlenmedi (sırası ile grup 1 de %42.6 ve grup 2 de %34.8, p=0,44). klinik gebelik oranları sırası ile grup 1 de %36.2 ve grup 2 de %26.1 idi (p=0,29). transfer sonrası transvajinal ultrasonografi ile kontrol edilen hava kabarcığının fundusa olan mesafeleri karşılaştırıldığında; iki grup arasında anlamlı fark gözlenmedi grup 1 ve 2 de sırasıyla; 13,4 ± 4,23 ve 14,4 ± 3,91 (p=0,25).

bu çalışmanın amacı, sınıf öğretmeni adaylarına öz belirleme kuramı temelli psikolojik ihtiyaçlardan “yeterlik” ile ilgili örnek yaşantılar sunmak ve öğretmen adaylarının kendileriyle ilgili algıladıkları yeterlik durumunu olumlu yönde geliştirmektir. bu yolla doyurulan yeterlik ihtiyacının, beraberinde “iyi olma” halini getireceğiyle ilgili sezinleme yapılmasını sağlamak, ikincil bir hedeftir. çalışma kapsamında söz konusu amaçlara ulaşmak maksadıyla öz-belirleme kuramı temelli atölyelerden oluşan 6 haftalık bir eylem planı uygulanmıştır. nitel araştırma yöntemlerinden eylem araştırmasına göre desenlenen çalışmanın katılımcıları, erzincan binali yıldırım üniversitesi sınıf eğitimi anabilim dalında eğitim gören 13 öğrencidir. araştırmada veri toplama aracı olarak yarı yapılandırılmış görüşme formu soruları ve günlükler kullanılmış, veriler içerik analizine tabi tutulmuştur. çalışma sonucunda öğretmen adaylarının onlara uygulanan eylem planı sayesinde yeteneklerini keşfetme fırsatı elde ettiği ve kendilerini tanıma konusunda kişisel özellikleriyle yüzleşerek özgüven geliştirdiği görülmüştür. drama yönteminin kullanılmasının da etkisiyle öğretmen adaylarında iş birliği yapma becerisinin geliştiği gözlenmiştir. anahtar kelimeler: yaratıcı drama, öz belirleme kuramı, yeterlik

bu araştırmada, ebeveynlerin çocuk hakları konusundaki tutumları ile ilköğretim öğrencilerinin ahlaki olgunlukları arasındaki ilişkinin incelenmesi amaçlanmıştır. araştırmanın çalışma grubunu, i̇zmir i̇li, karşıyaka i̇lçesi’nde alt, orta ve üst sosyo-ekonomik düzeyleri temsil eden 7 devlet ilköğretim okulu ile özel ilköğretim okulunu temsil eden bir okulun 7. sınıf öğrencileri ve bu öğrencilerin ebeveynleri oluşturmuştur. araştırmada veri toplama aracı olarak, yurtsever (2009) tarafından geliştirilen, ‘çocuk haklarına i̇lişkin ebeveyn tutum ölçeği’ ile dilmaç (1999) tarafından geliştirilen ‘ahlaki olgunluk ölçeği’ kullanılmıştır. araştırma verilerini çözümlemede, kruskal wallis ve mann-whitney u testi ile spearman’s rho analizi kullanılmıştır. araştırma sonuçlarına göre; ilköğretim 7. sınıf öğrencilerinin ahlaki olgunlakları cinsiyetlere göre karşılaştırıldığında sevgi boyutunda; okulların sosyo-ekonomik düzeyine göre karşılaştırıldığında, iç huzur, şiddetten kaçınma davranışı ve doğru davranış boyutlarında farklılaşmaktadır. i̇lköğretim öğrencilerinin ahlaki olgunlukları ile ebeveynlerin çocuk hakları tutumları arasında çeşitli alt boyutlarda, doğrusal yönlü, zayıf ilişkiler bulunmaktadır. bu ilişkiler, öğrencilerin öğrenim gördüğü okulun sosyo-ekonomik düzeyine göre farklılık göstermektedir.

türk halk şiirindeki halkın ortak zevk ve düşünce dünyasını yansıtan, özünde birçok değeri barındıran zengin kaynaktır. onda kültürel pek çok değerin yanı sıra gerçekliğin eleştirel ve ironik yönlerini görmek mümkündür. bu çalışmada halk şiirinin farklı örneklerinden hareketle ironinin halk şiirindeki etkisi değerlendirilmektedir. daha önce yapılan çalışmalarda ironinin çağdaş ürünlerdeki yansımaları irdelenmiş, ancak onun divan ve halk şiirindeki yansımalarının ne olduğu, ironik anlatımı çağrıştıran ögeleri taşıyıp taşımadığı üzerinde pek durulmamış ya da onlarda ironinin yeteri kadar olmayacağı düşünülerek ilgi gösterilmemiştir. bu çalışmada halk şiirindeki birçok örnekte yergi ve mizah kadar yoğunluklu olmasa da ironinin imkânlarından yararlandığına dair bulgular ortaya çıkarılmıştır. kinaye, hiciv, taşlama, hezel gibi birçok türün, anlatım biçeminin ironiye kaynaklık ettiği, âşıklar için “ters öğüt destanları”, mutasavvıf şairler için ise “şathiyeler”in önemi irdelenmiştir. farklı koşul ve dönemlerde yazılan şiirlerde bireyselden toplumsala, sevgi ve inançtan doğaya kadar geniş bir alanda ironik anlatımın yadsınamaz bir yeri olduğu incelenmiştir.

tüm dinlerde olduğu gibi beşeri sistemlerde de, esas alınan zihniyete göre inşa edilen bir insan prototipi eliyle ekonomik faaliyetler yürütülmektedir. batı düşüncesinde moderniteyle birlikte insan konusunda öne çıkan en önemli yaklaşımlar, onu sadece biyolojik bir varlığa indirgemekte, bireysel ve sosyal yönlerini bütüncül bir yaklaşımla izah edememektedir. modernitenin en önemli tezahürlerinden olan kapitalist sistemin, sadece menfaat ve kâr peşinde koşan, bireysel çıkarlarını her şeyin üzerinde tutan bir insan tasavvuru vardır. homo-economicus olarak tabir edilen bu rasyonel insan, her davranışını menfaatlerinin belirlediği ve tek geçerli değer olarak maddi faydayı kabul eden bir insan modelidir. bu çalışmanın amacı, literatür taramasıyla, tarihsel süreçte yaşanan değişim ve dönüşümleri dikkate alarak, çağın bunalımının sebeplerini iktisat ahlâkı ve tüketim davranışı temelinde tartışmak, başta okullar olmak üzere toplumun tüm katmanlarında ekonomik davranışın ahlâki değer temeli ve tüketim bilinci eğitimi verilmesi için bir öneri sunmaktır

öz: bu araştırmanın amacı, öğretmenlerin ölçme ve değerlendirme yeterliklerini belirlemek; kullandıkları ölçme araçlarının dil becerilerini ölçebilme durumlarını ortaya koymaktır. bunun için 22 türkçe öğretmeninin hazırladığı ölçme araçlarının niteliği incelenmiş, ölçme araçlarının nitelikleri hakkında öğretmenlerin görüşleri alınmıştır. türkçe öğretmenlerinin 5-8. sınıflarda öğrencilerin dil becerilerini ölçme ve değerlendirmede kullandıkları 67 ölçme aracının içe- rik analizi yapılmıştır. buna göre öğretmenler, hazırladıkları ölçme araçlarında daha çok okuma becerisini ölçmeyi öncelemektedir. hazırladıkları ölçme araçlarındaki soru tipleri genellikle çoktan seçmelidir. sorular, öğrencilerin bilişsel öğrenme alanının bilgi ve kavrama düzeyini ölçmektedir. öğretmenlerle yapı- lan görüşmelerden elde edilen verilere göre öğretmenler; öğrencilerinin yazma, konuşma, dinleme becerilerini tam olarak ölçememekte ve ihmal etmektedirler. öğretmenler, öğrenciler hakkındaki kanılarından dolayı türkçe dersi için öğrencilerine verdikleri dil başarı puanlarının güvenilir olmadığını düşünmektedir. ayrıca öğretmenler, soru yazma konusunda yeterli olmadıklarını ve bu konuda eğitime ihtiyaçları olduğunu belirtmişlerdir.

yapılan çalışmada perlitin duvar karosu teknik özellikleri üzerine etkileri ve duvar karosu bünyesinde kullanılabilirliği araştırılmıştır. bu amaçla standart duvar karosu bünye kompozisyonunda % 2, 4, 6 oranlarında pegmatit yerine perlit ilave edilerek bünye reçeteleri hazırlanmıştır. hazırlanan bünyeler 1135°c’de 35 dak. endüstriyel şartlarda pişirilmişlerdir. geliştirilen bünyelerin pişme küçülmesi, su emmesi ve renk değerleri (l*, a*, b*) ölçülmüştür. bünyelerin ısıl genleşme katsayısı ve nem genleşme değerleri dilatometre cihazı ile, sinterleme davranışları çift kameralı temassız optik dilatometre ile incelenmiştir. pişmiş bünyelerin faz analizleri xrd ile belirlenmiştir. ayrıca, taramalı elektron mikroskobu (sem) ile mikroyapıları da incelenmiştir. sonuç olarak, perlitin duvar karosu bünyelerinde kullanımının teknik özellikleri olumsuz yönde etkilemeden mümkün olabileceği ortaya konmuştur. ancak perlit ilavesi ile birlikte bünyenin nem genleşme değerinin artma eğiliminde olduğu tespit edilmiştir. bu nedenle perlitin duvar karosu bünyesinde pegmatit yerine % 6 oranına kadar kullanılmasının uygun olduğu belirlenmiştir.

günümüzde acil servise başvuran hastaların toplam %2-3’ünü vertigo şikayeti oluşturmaktadır. özellikle 60 yaş üzerinde sıklıkla görülen başdönmesi kişinin sosyal hayatını ve yaşayışını engellemekte; hatta yaşlı hastalarda düşmeye yol açarak hayati tehlikelere neden olabilmektedir. çalışmamızda; en sık periferik başdönmesi nedeni olan benign paroksizmal pozisyonel vertigo tedavisinde kullanılan epley manevrasının hastanın şikayetleri üzerine etkisini araştırdık. yöntem: kulak burun boğaz hastalıkları ve acil servise başvuran ve periferik kökenli olduğu tahmin edilen 347 hasta araştırmamıza katıldı. hastalara epley manevrası yapılmasının ardından iyileşmeleri takip edildi. bulgular: araştırmamıza katılan 347 hastanın; 201 kadın (%58); 146 erkek (%42), yaş ortalaması 51,23 olarak bulundu. hastaların %54,46’sı posterior kanal; %34,87’si horizontal kanal; %6,34’ü anterior kanal; %4,32’si çoklu kanal tutulumu göstermektedir. epley manevrası her hastaya yapılmış ve %94 başarı sağlanmıştır. sonuç: bppv tedavisinde epley repozisyon manevrası, basit, güvenli, hızlı ve etkinliği yüksek bir yöntemdir.

bu çalışmanın amacı sınıf yönetimi alanında hazırlanan lisansüstü tezleri konu, yöntem ve veri analiz teknikleri açısından incelemektir.çalışma nitel araştırma desenlerinden olan durum çalışması deseninde tasarlanmıştır. çalışmanın evreni 2011-2016 yılları arasında yazılan sınıf yönetimi alanındaki lisansüstü tezlerdir. söz konusu tezlerin tamamına ulaşıldığı için örneklem alınmamıştır. veri toplama aracı olarak yayın sınıflama formu kullanılmıştır.veri analizinde içerik analizi tekniği kullanılmıştır.sonuç olarak sınıf yönetimi alanında üretilen lisansüstü çalışmalarda sınıf yönetimi beceri ve yeterlikleri ile öğrenci davranışlarının yönetimi konularının sıklıkla incelendiği gözlenmiştir. sınıf yönetimi alanındaki araştırmalarda ağırlıklı olarak nicel yöntemler tercih edilmekte, nitel ve karma yönteme çok sık başvurulmamaktadır. diğer yandan araştırmaların büyük çoğunluğunun temel eğitim kademesinde yürütüldüğü, yükseköğretim ve orta öğretim kademesinde daha az sayıda araştırma yürütüldüğü söylenebilir. sınıf yönetimi araştırmalarında sınıfların kültürel, sosyal ve psikolojik gerçeklerini anlamaya ve açıklamaya yönelik çok boyutlu ve disiplinler arası çalışmalar yapılması önerilebilir.

kritik altyapıların korunması terör saldırılarının artmasına paralel olarak ülkelerin güvenlik gündemlerinde giderek daha fazla yer kaplayan bir konudur. kritik öneme sahip bir ulaşım altyapısı olan karayolu sınır kapılarına yönelik muhtemel bir bombalı saldırı karşısında mimari pasif güvenlik düzenlemelerinin rolünün ne olabileceği ise bu çalışmanın ana problemini oluşturmaktadır. çalışma dahilinde öncelikli olarak, mimari pasif güvenlik düzenlemelerine dair bir tanım, kapsam ve amaç perspektifi oluşturulmaya çalışılmış, devamında, kritik altyapıların ne olduğu ve korunmalarının neden önemli olduğuna dair bilgiler verilmiş ve kritik öneme sahip bir ulaşım altyapısı olan karayolu sınır kapılarının işleyiş prensipleri ve fiziki düzenine ilişkin genel bir resim çizilmeye çalışılmıştır. son olarak mimari pasif güvenlik düzenlemelerinin karayolu sınır kapıları özelinde nasıl uygulanabileceği genel hatları ile tartışılmıştır. sonuç olarak, bu çalışma ile kritik öneme sahip bir ulaşım altyapısı olan karayolu sınır kapılarında mimari pasif güvenlik düzenlemelerinin nasıl uygulanabileceğine dair genel bir çerçeve oluşturulması amaçlanmıştır.

taraflar arasındaki hukukî ilişkilerden doğan borçlar her zaman para borcu olmayabilir. örneğin bir inşaatın yapılması, velâyeti anneye verilen çocukla babanın kişisel ilişki kurulmasının sağlanması veya düğünde takılan ziynet eşyalarının iadesi gibi borçlar bunlardandır. bu borçlar, 2004 sayılı i̇cra ve i̇flas kanunu 24-31. maddeleri arasında taşınır teslimine, çocuk teslimi ve çocukla kişisel ilişki tesisine, taşınmaz tahliye ve teslimine, bir işin yapılmasına veya yapılmamasına, irtifak haklarına ve gemilere ilişkin ilâmlar olarak sayılmıştır. paraya ilişkin borçların icraya konu olabilmesi için bir ilâma ihtiyaç duyulmamasına rağmen, paradan başka borçların icraya konulabilmesi bir ilâma dayanmasını gerektirmektedir. mahkeme tarafından verilen, kural olarak, nihai mahiyetteki hükmün kural olarak kesinleşmesi aranmamaktadır. böylelikle elinde paradan başka bir borcu ihtiva eden ilâm ile icra dairesine gelen alacaklı, eğer icra emrinin borçluya tebliğinden itibaren yedi gün içinde alacağına kavuşamazsa; devreye tazyik hapsi, fizikî zor ve fiili haciz müesseseleri girecektir.

okul öncesi eğitimde niteliğin geliştirilebilmesi için iyi yetişmiş, teknolojiyi aktif kullanan öğretmenlerin, yeterli fiziki donanım ve materyale sahip eğitim kurumlarının önemi büyüktür. bu araştırmada okul öncesi eğitim kurumlarında uygulama yapan öğrenciler tarafından, okul öncesi eğitim kurumlarının, kurumlarda verilen eğitimin ve kurum öğretmenlerinin değerlendirilmesi amaçlanmaktadır. araştırmada, 51 katılımcıdan açık uçlu sorular yardımıyla yazılı olarak elde edilen veriler, nitel araştırma yöntemleri ile incelenerek içerik analizi yardımıyla değerlendirilmiştir. uygulama öğrencilerinin görüşlerine göre, öğrencilerin gittikleri eğitim kurumlarının materyal ve fiziki donanım açısından büyük ölçüde yeterli olduğu, öğretmenlerin performanslarının büyük ölçüde yeterli olduğu ve uygulama öğrencilerine birçok konuda yeterlilik sağladığı söylenebilir fakat eğitim kuramlarında verilen eğitimin tam anlamıyla yeterli olduğu söylenemez. araştırma bulgularından yola çıkarak okul öncesi eğitim kurumlarında daha yenilikçi, teknoloji ile daha iç içe, eğitimin her aşamasında çeşitliliğin fazla olduğu bir eğitim anlayışının yürütülmesi önerilebilir.

bir çok sebebe bağlı gelişebilen akut uvula ve dil ödemi yaşamı tehdit edebilen nadir durumlardan biridir. allerji, infeksiyon, travma ve fiziksel nedenler altta yatan patolojiler açısından araştırılmalıdır. bu yazıda brassica arvensis (yabani hardal veya charlock hardalı) tüketiminden sonra gelişen, dilde ve uvulada anjiyoödem ile giden bir olgu sunulmuştur. 53 yaşında bayan hasta acil servisimize ağız içinde ve dilde şişlik ve yutma güçlüğü şikayeti ile başvurdu. hasta şikayetlerinin vahşi hardal yaprakları içeren bir salatayı yedikten sonra geliştiğini ifade etti. fizik muayenesinde de oral kavitede, dilde ve uvulada ödem tesbit edildi. hastaya intravenöz steroid ve antihistaminik tedavisi başlandı. belirti ve bulguları 24 saat sonunda gerileyen hasta gerekli öneriler ile taburcu edildi. bu olgunun bulguları ışığında, klinisyenlerin bitki ve bitkisel ilaçların yan etkileri konusunda da dikkatli olmaları önerilebilir. anahtar kelimeler: uvula ödemi, bitkiler, yan etkileri

2013-2015 yılları arasında ege bölgesi, uşak il ve ilçelerinde, yenilebilir mantarlar türünden olan ve bölge genelinde çıntar, kanlıca, melki gibi değişik isimlerle adlandırılan lactarius cins taksonlarının belirlenmesi amacıyla çalışmalar yapılmıştır. i̇l genelinde yaygın bulunan lactarius deliciosus l.: fr. gray , l. deterrimus gröger , l. salmonicolor r. heim& leclair , l. sanguifluus paulet fr. ve l. semisanguifluus r. heim& leclair türlerinin, fe, zn, cu, mn ve ni gibi mineral madde içerikleri ve yağ asidi profilleriçalışılmıştır. elde edilen sonuçlara göre; tüm türlerde, başlıca fe olmak üzere sırasıyla zn, mn, cu, ni mineralleri ve omega 6 adı verilen linoleik asit bakımından zengin içeriğe sahip oldukları gözlemlenmiştir. özellikle insan metabolizması için önemli olan omega 3 adı verilen linolenik asit içerikleri de tespit edilmiş olup, bu sayede bu türlerin önemli besin maddesi olarak nitelendirilmesi sağlanmaktadır

bu araştırmada, atatürk orman çiftliği (aoç) arazi sınırları içinde bulunan terk edilmiş taş ocaklarının, tarım ve teknolojinin bir arada kullanıldığı agropark olarak kullanılabilirliği incelenmiştir. bu bağlamda çin’de kurulan shangai greenport agropark master planında belirlenen kullanım tipleri değerlendirilerek, araştırma alanına uyarlanmıştır. örnek uygulamada yer alan kullanım tipleri ticaret merkezi, iş merkezi ve merkezi işlem birimi olarak belirlemiş, coğrafi bilgi sistemleri kullanılarak uygunluk analizleri yapılmıştır. araştırma alanının doğal ve sosyo-kültürel özellikleri değerlendirilmiş, swot analizi yapılmıştır. aoç’nin tarihsel geçmişi de göz önünde bulundurularak gerçekleştirilen analizler sonucunda, taş ocaklarının agropark olarak değerlendirilmesinin uygun olduğu sonucuna varılmıştır. böylece, terkedilmiş taş ocaklarının, tarıma yeni bir bakış açısı kazandıran agropark olarak değerlendirilmesi ile birlikte; araştırma alanının görsel kirlilik kaynağı olmaktan çıkıp, kente ekolojik, ekonomik ve estetik değer katan, kent halkı için yeni rekreasyonel faaliyetlere imkan veren kullanım alanı olması sağlanacaktır. sürdürülebilir kent modeli için örnek teşkil edecektir.

bu çalışmanın konusu, film sanatını hem bir deneyim hem de bir gösteri işi olarak nitelendiren jean luc godard’ın klasik ortodoks sinema’nın dışına çıkarak yarattığı filmsel iskeleti ve geleneksel anlatı tekniğini tamamen kırdığı karşı sineması üzerinedir. bu çalışmaya, sinemaya sonunu kestiremediği entelektüel bir mecra olarak bakan godard’ın, film diline kazandırdığı yeni öğretileri ilham oluşturmaktadır. bu çıkış noktasından hareketle; hollywood sineması kapsamındaki yapımlar arasından mike nichols imzalı wit filmi seçilmiş, söz konusu filmin godard’ın karşı duruşu çerçevesinde yer alıp almadığını tespit etmek amaçlanmıştır. nihai olarak, sinemada ana-akımı temsil eden klasik anlatı geleneğinin sorgulamasını ödev edinerek, sinemanın yedi günahını erdeme çeviren godard’ın düşünceleri, wit filmi ile ilişkilendirilmiş; bu düşüncelerin sinema dilinde nasıl inşa edildiği betimlenmiştir. bu bağlamda, nichols’un, godard’ın izinden giderek, klasik tarza karşı bir tavır sergilediği ve klasik anlatı ile modern anlatı arasında güçlü bir köprü inşa ettiği tespit edilmiştir.

i. dünya savaşı sonucunda i̇tilaf devletleri, paris konferansı’nda rumların istekleri doğrultusunda hareket ederek, batı anadolu bölgesinde türklerin hıristiyanları katlettiği ve bölgenin wilson prensipleri ekseninde rumlara ait olduğu iddiasını destekleyerek i̇zmir’in işgaline zemin hazırlamıştır. i̇zmir ve çevresi 15 mayıs 1919 günü yunan askerleri tarafından mondros mütarekesi’nin 7. maddesi hükmünce işgal edilmiştir. i̇zmir’in işgali ve sonrası ortaya çıkan faciaya karşı türk milletinin tepkisi büyük olmuştur. i̇zmir’in yunanlılarca işgali güneydoğu anadolu’daki siyasi algının yeni mahiyet kazanmasını sağlamıştır. yöre halkının aynen batı anadolu’da olduğu gibi burada da müslümanların hıristiyan bir güç ermeniler tarafından tahakküm altına alınacağı kuşkularını artırmıştır. bu nedenle mardinliler, sadaret’e gönderdikleri telgraflarda i̇zmir’in işgali protesto edilmiş, işgalin hiçbir yasal dayanağı olmadığı vurgulanmıştır. bu işgal karşısında sessiz kalınmayacağı ve her türlü fedakarlığın yerine getirileceği dile getirilmiştir. özellikle müftü hüseyin efendi ve belediye reisi hıdır bey bu telgrafların çekilmesinde öncülük etmiştir

bu çalışma, işyerinde sosyal medya kullanımının olumlu ve olumsuz etkilerini, ilgili alt faktörleriyle (boyutlarıyla) değerlendirmek üzere oluşturulmuş olan, “i̇şyerinde sosyal medya kullanımı: i̇kili etkilerin i̇ncelenmesi” ölçeğinin türkçe literatüre kazandırılması amacıyla gerçekleştirilmiştir. literatürde sosyal medya kullanımına ilişkin çalışmalar bulunmaktadır. fakat türkiye’de bulunan literatürde, “işyeri” özelinde sosyal medya kullanımını ölçen bir ölçek çalışması geliştirilmemiştir. bu kapsamda, ölçekte bulunan 5 alt boyuta ait 22 soru türkçe’ye uyarlanmıştır. burada yapılan araştırmada ise, kfa ve dfa’nın sonucu olarak, 6 alt boyutta 21 sorulu bir yapı ortaya çıkmıştır. türkçeye uyarlaması yapılan ölçeğin geçerlilik ve güvenirlilik çalışmaları için 335 bireyden elde edilen verilerle çalışılmıştır. “i̇şyerinde sosyal medya kullanımı ölçeği”nin örneklem hacminin yeterliliği açısından değerlendirildiği, kmo testi değeri 0.82 bulunmuştur. “i̇şyerinde sosyal medya kullanımı ölçeği”nin iç tutarlılık güvenirliliğini ölçmek için cronbach alpha değerine bakılmış ve 0.83 bulunmuştur. geçerlilik ve güvenirlilik çalışmalarına ilişkin bulgular “i̇şyerinde sosyal medya kullanımı ölçeği”nin geçerli ve güvenilir bir araç olduğunu göstermektedir.

bu çalışmanın amacı, pirinç ununa farklı oranlarda keçiboynuzu unu ve ginseng tozu ilave edilerekmikrodalga ile glutensiz ve fonksiyonel kek üretilmesidir. bu amaçla farklı kek formülasyonları mikrodalgafırında farklı koşullarda (üç farklı güçte (yüksek, orta, düşük) ve üç farklı sürede (2.45dk; 3dk; 3.15dk))pişirilerek fiziksel özellikleri incelenmiştir. ek olarak ginseng ve keçiboynuzu unu ilavesinin son ürünkalitesi üzerine etkisi incelenmiş ve elde edilen sonuçlar doğrultusunda kek yapımında pirinç unu ilebirlikte keçiboynuzu ununun kullanılabilirliği test edilmiştir. ayrıca çalışmada mikrodalga ile pişirilenpirinç keklerinin formülasyonunun ve işlem koşullarının optimizasyonu hedeflenmiştir. bunun içinyanıt yüzey yöntemi (rsm) kullanılmıştır. optimum nokta mikrodalga gücü için 400 w, pişirme süresiiçin 3.15 dakika, ginseng konsantrasyonu için %1.1869 ve keçiboynuzu unu konsantrasyonu için%35.051 olarak bulunmuştur. kontrol örnekleri ile optimum koşullarda ve optimum formülasyonlamikrodalgada pişirilen kekler karşılaştırıldığında optimum örneklerin kütle kaybı, yükseklik vegözeneklilik değerlerinin daha yüksek, renk farkı değerlerinin daha düşük olduğu sonucuna varılmıştır

özet: bu araştırma sanat ve tasarım alanlarındaki illüzyonist imgelerin kullanım biçimi üzerine kurgulanmıştır. araştırmada gerçeküstü sanatçı salvador dali’nin çalışmalarıyla, çağdaş grafik tasarımcısı istvan orosz’un illüstrasyonları arasındaki illüzyonist imgeler karşılaştırılmıştır. her iki sanatçının imaj yaratma süreci, amacı ve yöntemi benzerlikler ve farklılıklar boyutunda bu araştırmada analiz edilmiştir. dali sanat yapıtlarındaki obje, figür, manzara gibi unsurları kişisel boyutta değerlendirerek; illüzyonist, paranoyak-kritik ve rasyonel olmayan bir yöntem ile resimlemiştir. diğer taraftan orosz’un grafik illüstrasyonları bir tasarım problemini çözmek için yapıldığından, elde edilen sonuçların algılanması ve tüketilmesi açısından dali’nin çalışmalarından farklı bir zeminde görülmektedir. bu sebeple, her iki sanatçıda çalışmalarında “illüzyon” ve “çift imaj” yaklaşımlarını kullanmıştır. dolayısıyla sanatçıların imgelerinde paralel benzerlikler olduğu söylemek mümkündür. bu paralel benzerliklere rağmen, dali’nin çalışmaları kavram ve yorumlama yönüyle bir çok farklı manalar oluşturmaktadır. orosz’un illüstrasyonları ise spesifik bir konu etrafında yorumlanabildiği için, anlaşılması ve algılanması daha kolay ve çabuk olmuştur.

bu araştırmada ilköğretim birinci sınıf öğrencilerinin dik temel yazı okunaklılığını ve hızını incelemek amacıyla betimsel tarama yöntemi kullanılmıştır. çalışma 2019-2020 eğitim öğretim yılının birinci döneminde burdur’da bir devlet okulunda eğitim gören 13’ü kız, 12’si erkek olmak üzere 25 birinci sınıf öğrencisine uygulanmıştır. veri toplama aracı olarak “dikte çalışması takip formu” ve “i̇lkokullar i̇çin hikâye yazmaya yönelik bütüncül puanlama yönergesi” birinci sınıflara uyarlanarak kullanılmıştır. öğrencilerin yazıları üç aralıklı boş satırlardan oluşan kâğıtlara alınmıştır. öğrencilere dikte ve bakarak yazma çalışması için 3 dakika, serbest yazma için 20 dakika süre verilmiştir. araştırmadan elde edilen bulgulara göre çalışmaya katılan birinci sınıf öğrencilerinin çoğunlukla eksik harf ve yanlış harf yazma hataları yaptıkları görülmüştür. öğrenciler bakarak yazma çalışmasında dikte ve serbest yazmaya göre daha hızlı yazmaktadırlar. öğrencilerin serbest yazmada metne uygun başlık koyabilme becerileri yeterli düzeydeyken olay örgüsü, yer, zaman, kişiler ve ana fikir belirtme becerileri yetersiz düzeydedir.

geleneksel gölge oyunları insan-insan olmayan ve doğa-kültür ilişkilerini sorunsallaştırmakta, hem anadolu insanı ve fiziksel çevre arasındaki karşılıklı bağlılığı hem de bu tür maddesel ilişkilerin nasıl doğa üzerinde güç ve kontrol sağlamaya bağlı olduğunu göstermektedir. böylece anadolu kültüründeki gölge tiyatrosu insan davranışlarındaki doğa ikilemini sahneye taşır. gölge oyunları (karagözhacivat oyunları) doğayı ve maddesel varlıkları ironik bir biçimde hem insanlığa katkıda bulunan sezgili hem de sosyal sınırların ortadan kalktığı ve kaosun ve yasa dışı işlerin döndüğü uğursuz ve lanetli varlıklar olarak iki şekilde tasvir eder. bu sebepten, verimli olması gereken ‘doğal’ bir çevre insanların korktuğu ve nefret ettiği endişe veren bir yere dönüşür. benzer bir şekilde, çoğu gölge oyununda, fiziksel çevreler ve doğa medeni sistemin ‘uyumlu’ düzenini tehdit eden hain varlıkların mesken tuttuğu yerlermiş gibi anlatılır. bu çerçevede, bu çalışma doğaya hem olumlu hem olumsuz anlamlar veren ve tehdit edici roller biçen bazı karagöz oyunlarını inceleyecektir.

eski uygur türkçesi dönemine ait metinler bağlamında “temiz” anlamını karşılayan arıg sözcüğünün temizlik kavram alanına giren turug, silig vesüzük sözcükleriyle kurduğu ikilemelerin bağlamda kazandığı anlam farklılığı dikkat çekicidir. metinlerde arıg sözcüğünün kavram alanına giren arıg turug, arıg silig ve arıg süzük ikilemeleri de arıg sözcüğü gibi temiz anlamını karşılamaktadır. ancak yüzey yapıda aynı anlamı karşılayan bu ikilemelerin kullanıldıkları bağlamlara derin yapıda birbirinden farklı anlamlar kazandırdıkları gözlemlenmiştir. arıg sözcüğü temel alınarak kurulan bu ikilemelerin anlam bilimsel açıdan ele alınması, söz konusu yapıların“temiz” anlamını karşılarken birbirlerinden farklı boyutları içerdiğini göstermiştir.çalışma, arıg turug, arıg siligve arıg süzük ikilemelerinin temiz anlamını karşılarken aynı zamanda bağlama kazandırdığı anlam farklılığını ve türk dilinin anlam bakımından ifade gücünü de göstermektedir. çalışmada ortaya konulan tespit, zaman içerisinde yıpranmış, tahrip olmuş metinler üzerinde tamirat yaparken metinde yer alan arıg sözcüğü üzerinden eksik yapılara dair araştırmacılara yorum yapma imkânı da sunacaktır

son yıllarda giderek önem kazanan psikolojik sermaye kavramının performansı ile olan ilişkisi önemli bir çalışma sahası haline gelmiştir. böyle bir ilişkinin akademik ve uzman personel için önemli sonuçlar doğurabileceği muhakkaktır. konunun ilişkisel değeri araştırmanın yapılmasına esas teşkil etmiştir. araştırma konusu ile ilgili olarak yapılan inceleme ve araştırmalar neticesinde söz konusu çalışmanın faydalı olacağı kanaati hâsıl olmuştur. ortay çıkan kanaat ve değerlendirmelere bağlı olarak çalışmanın amacı; “çalışanların sahip oldukları psikolojik sermayeleri ile iş tatmini ilişkisini” ortaya koymaktır. söz konusu ilişkiyi belirlemek için ülkemizde bulunan en yoğun üç havalimanında (i̇stanbul, ankara, i̇zmir) hava trafik kontrolöründe çalışan kişiler ana kütle olarak seçilmiştir. araştırma kapsamında ana kütleyi temsilen 301 hava trafik kontrolöründen oluşan bir örneklemden veriler elde edilmiştir. elde edilen verilerle yapılan analizler neticesinde, psikolojik sermayenin alt boyutları iyimserlik, umut, öz-yeterlilik ve psikolojik dayanıklılık ile iş tatmini (içsel iş tatmini- dışsal iş tatmini) arasında pozitif yönlü anlamlı bir ilişki olduğu sonucuna ulaşılmıştır.

2013-2015 yılları arasında yürütülen arazi çalışmaları ile steinernematidae ve heterorhabditidae familyalarından entomopatojen nematodların batı karadeniz bölgesinin düzce, bolu, karabük ve zonguldak illerindeki tür çeşitliliği ve dağılımı araştırılmıştır. alınan 183 toprak örneğinin % 6’nda entomopatojen izolatına rastlanmıştır. bu izolatların altı tanesinin moleküler analizler sonucunda, s. carpocapsae, s. feltiae, s. weiseri, türlerine ait olduğu tespit edilmiştir. moleküler olarak tanımlanamayan diğer izolatların morfolojik gözlemlere göre üç tanesinin steinernema, ikisinin ise heterorhabditis izolatı olduğu görülmüştür. nematod bulunan toprak örneklerinin tınlı, killi-tınlı ve kumlu-tınlı yapıda olduğu, toprak ph’sının 4.68 ile 7.41 arasında değiştiği görülmüştür. steinernema türlerinin hepsi fındık, ceviz, kavak, mısır, domates, fasulye bulunan tarım alanlarından, heterorhabditler ise orman zemininden izole edilmiştir. çalışmada yalnızca düzce ve bolu illerinden entomopatojen nematod elde edilebilmiştir. şimdiye kadar i̇ç anadolu ve ege bölgelerinden bulunmuş olan s. weiseri’ye ilk defa karadeniz bölgesinde de rastlanmıştır.

ziya gökalp’in etkisiyle milliyetçilik akımının ve yeni lisan akımının öncüleri arasında yer alan ömer seyfettin, türklük’e ve türk milliyetçiliğine değer veren ve dilin öneminin farkına varmış olan yazarlarımızdandır. edebî hayata şiirle giriş yapmış, otuz altı yıllık kısacık ömrüne rağmen hemen her edebî türde eser vermiş, edebiyatımızda sağlam bir yer edinmiş olan ömer seyfettin, hikâyelerinde klasik maupassant yapısını, olay öyküsü anlayışını devam ettirmiştir. yazar, yazı hayatının en verimli dönemi olarak nitelendirilen ömrünün son yıllarında tiyatro türünde de eser yazmıştır. mahçupluk i̇mtihanı adlı komedisi de bu dönemde yazılmış eserlerinden biridir. özellikle hikâyelerinde olayların etkisini artırmak için mizahtan yararlanarak eserini oluşturma tekniğini kullanan yazar, ömrünün son günlerinde komedi türünde yazdığı tiyatro eseri ile de bu etkiyi sağlamak istemiştir. bu çalışmada ömer seyfettin’in komedi türündeki mahçupluk i̇mtihanı adlı tiyatro eseri mizah unsurları bağlamında değerlendirilmiş ve yazarın eserindeki komikliği hangi unsurlarla, nasıl sağladığı belirlenmiştir.

bu çalışmada, samsun bafra kızılırmak deltası’nda halofit bir bitki olan spergularia marina (l.) griseb. türünde farklı tuz konsantrasyonlarında klorofil a, klorofil b, total klorofil, total karotenoid ve prolin değerlerindeki değişimlerin araştırılması amaçlanmıştır. bu nedenle kızılırmak deltası’nda spergularia marina türünün yayılış gösterdiği farklı alanlardan toprak örnekleri alınmıştır. bu örneklerin tuzluluk değerleri ec metre ile ds/m olarak ölçülmüştür. çalışma alanında 9 farklı tuzluluk değerine sahip lokalite belirlenmiş ve bu alanlardan spergularia marina örnekleri toplanmıştır. yaprak örneklerinin klorofil a, klorofil b, total klorofil, total karotenoid ve prolin değerleri spektrometrik olarak tespit edilmiştir. yapılan çalışma sonucunda, en düşük tuzluluk değerine sahip lokalitelerden toplanan sprgularia marina örneklerinde klorofil pigmentleri ve total karotenoid değerleri en yüksek değerde tespit edilmiştir. tuzluluk değeri arttıkça, klorofil pigmentleri ve karotenoid değerleri azalmaktadır. tuzluluktan en çok etkilenen klorofil b pigmenti olmuştur. buna bağlı olarak total klorofil değeri de azalmıştır. prolin değerlerinin ise, tuzluluk artışına bağlı olarak arttığı tespit edilmiştir.

türkiye’nin coğrafi özellikleri ve iklim karakteristiklerinde kısa mesafeler arasında önemli değişimler olabilmektedir. bu değişimler ülkenin bitki florasındaki zengin tür çeşitliliğinin kaynağını oluştururken diğer taraftan yakın bölgeler arasında türü seçiminde farklılaşmaya sebep olmaktadır. çalışmanın ana materyalini, kars kentinde rekreasyonel ve açık yeşil alanlarda bulunan bitkisel materyal oluşturmaktadır. halkın mevcut dış mekân bitkileri hakkında fikirleri ve tercihlerinin belirlenmesi amacıyla 368 kişiyle anket çalışması gerçekleştirilerek spss programında analiz edilmiştir. analiz sonuçlarına göre katılımcıların neredeyse tamamı kentteki yeşil alanların ve bitkisel materyalin yetersiz olduğunu belirtmiştir. halkın yeşil alanlarda kullanılacak bitkilerde en çok tercih ettiği kombinasyon ‘geniş ve iğne yapraklı bitkiler + ağaççıklar ve çalılar + yer örtücüler’ olmuştur. katılımcıların talep ettiği bitkilerin özellikleri incelendiğinde; herdem yeşil, yuvarlak formlu ve hava ile gürültü kirliliğini azaltabilen bitkiler ön plana çıkmıştır. ayrıca halkın demografik özelliklerinin bitkisel materyal isteklerinde ne derece farklılaşmaya sebep olduğu incelenmiştir.

giriş: değişen nüfus yapısı ile birlikte hizmet sunulan yaşlı birey sayısı da artmaktadır. yaşlı bireylere sunulacak sağlık ve sosyal hizmetlerin belirlenmesinde, yaşlı popülasyonun gereksinimlerinin ve beklentilerinin göz önünde bulundurulması gerekmektedir. bu çalışmanın amacı, yaşlılarla çalışan sağlık ve sosyal bakım profesyonellerinin gerekli ve istenen yeterlilikleri hakkında yaşlıların görüşlerini, tecrübelerini ve beklentilerini belirlemektir.yöntem: tanımlayıcı niteliksel bir araştırma olarak yapılmıştır. veriler, maksimum varyasyon çeşitliliği göz önünde bulundurularak 16 yaşlı bireyden, yarı yapılandırılmış veri formu ile bireysel derinlemesine görüşme yöntemiyle toplanmıştır. tüm görüşmeler ses kayıt cihazıyla kayıt altına alınmış, dökümü yapılmış ve kalitatif içerik analizi ilkelerine göre değerlendirilmiştir.bulgular: yapılan analiz sonucunda dört tema belirlenmiştir. belirlenen temalar: iyi iletişim kurma, profesyonel davranma, iyi bakım verme ve alana spesifik eğitim almiş olmadır.sonuç: sağlık ve sosyal çalışmacıların eğitimlerinin içeriklerinin belirlenmesinde yaşlıların beklentilerinin göz önünde bulundurulması eğitimin kalitesini ve dolayısıyla yaşlı bireylerin yaşam kalitelerini arttıracaktır.

kendinden tiksinme, kendi kendine yöneltilen ve işlevsel olmayan bir bilişsel-duygusal şemadır (powell vd. overton vd. (2008) kendine yönelik tiksinmeyi ölçmek için kendinden tiksinme ölçeğini (ktö) geliştirmişlerdir. bu çalışmanın amacı, türk kültüründe ktö’nün geçerliğini ve güvenirliğini belirlemektir. ölçeğin yapı geçerliği analizleri için iki örneklem grubundan yararlanılmıştır. i̇lk grupta, 17-29 yaş aralığında 261 kişi (183 kadın, 73 erkek ve cinsiyetini belirtmeyen 5 kişi) bulunmaktadır. bu grubun verilerine açımlayıcı faktör analizi (afa) yapılmıştır. i̇kinci grup, 17-31 yaş aralığında 284 kişiden (202 kadın, 77 erkek ve cinsiyetini belirtmeyen 5 kişi) oluşmaktadır. bu grubun veri setine doğrulayıcı faktör analizi (dfa) yapılmıştır. cfa sonuçları, tek faktörlü yapı için kabul edilebilir uyum iyiliği endekslerini göstermiştir. ktö’nün iç tutarlık güvenirlik cronbach alfa katsayısı .78 ve ölçeğin test-tekrar test güvenirliği .72 olarak bulunmuştur. bu çalışma, ktö’nün türkiye’de yetişkinler üzerinde yeterli düzeyde geçerlik ve güvenirlik değerlerine sahip olduğunu göstermiştir.

bu araştırmanın amacı, üniversitelerin spor yöneticiliği bölümünde öğrenim gören öğrencilerin pozitif ve negatif duygu düzeylerini belirlemektir. araştırmada spor yöneticiliği bölümünde öğrenim gören öğrencilerin, pozitif ve negatif duygu düzeyleri belirlenmiş; cinsiyet, öğrenim görülen sınıf düzeyi, akademik başarı, sosyo-ekonomik durum ve sosyal etkinliğe katılma değişkenleri açısından karşılaştırılmıştır. araştırma gurubunu üniversitelerin spor yöneticiliği bölümünde öğrenim gören toplam 400 (186 kız, 214 erkek) öğrenci oluşturmuştur. araştırmada veri toplama aracı olarak pozitif ve negatif duygu ölçeği kullanılmıştır. verilerin analizinde; tanımlayıcı istatistiklerin yanı sıra; t testi, one-way anova ve tukey testlerinden yararlanılmıştır. araştırmadan elde edilen sonuçlara göre; öğrencilerin pozitif duygu puan ortalamalarının, negatif duygu puan ortalamalarına kıyasla yüksek olduğu görülmüştür. pozitif ve negatif duygu puan ortalamaları ile cinsiyet ve öğrenim görülen sınıf düzeyi açısından anlamlı bir farklılığa rastlanmazken; akademik başarı düzeyi, sosyo-ekonomik durum ve sosyal etkinliğe katılma durumu değişkenleri açısından anlamlı farklılıklar tespit edilmiştir.

i̇slâm dininin bir cemiyet içinde sosyal ve ekonomik hayatı düzenleyen en önemli kurumlarından biri vakıflardır. i̇slâmiyet’in yerleştiği her coğrafyada bu kurumun izlerine rastlamak mümkündür. en küçük köy ve mezralardan, en büyük şehirlere kadar çeşitli vakıf kurucularının kurdukları vakıfların, farklı konularda faaliyet gösterdikleri ve onların bu faaliyetleri sayesinde kuruldukları şehri, bölgeyi değiştirip etkiledikleri görülmektedir. ele aldığımız coğrafya olan aydın güzelhisar şehir merkezinin osmanlı idaresindeki ilk dönemlerinden xix. yüzyıl başlarına kadarki döneminde, vakıf kurumu merkezde olmak üzere, şehirde kurulan vakıflar sayesinde nasıl değiştiğini, kırsal alanla sıkı sıkıya bağlı bir yerleşim birimi iken, zaman içinde ticari yapılara sahip bir idari birime dönüştüğünü bu çalışmayla göstermeye çalışacağız. bunu yaparken de aydın güzelhisar merkezinde kurulan vakıflar, kurucuları ve vakıf gelirlerinin kaydedildiği osmanlı arşiv belgelerinden yararlanacağız. çalışmamız tarih içerisinde varlığı devam eden ya da son bulan, farklı kurucularla, farklı dönemlerde aynı şehirde kurulan çeşitli vakıfların şehrin dokusunu ve niteliğini nasıl değiştirdiğini göstermeyi amaçlamaktadır.

kaynaklarımızda demirbaş şarl olarak anılan i̇sveç kralı xii. charles’ın, 1709 yılında poltava’da ruslara yenilmesi neticesinde özi ve bender üzerinden yaralı bir vaziyette osmanlı topraklarına sığınması, osmanlı-i̇sveç ilişkilerinin seyri bakımından önemli bir dönüm noktası olmuştur. i̇sveç kralı’nın başta 8 gün olarak planladığı bu iltica, dönüş yollarının güvenli olmaması, asker ihtiyacının bulunması, parasal gereksinimler ve özellikle i̇sveç kralı’nın izlediği osmanlı devleti ile rusya arasında savaş çıkarma siyaseti gibi nedenlerle 5 yıl 3 ay 9 gün gibi çok uzun sayılabilecek bir sürece yayılmıştır. iii. ahmed dönemi devlet adamlarının siyaset anlayışı ve sefirlerin faaliyetleri gibi konularda önemli veriler sunan bu sürecin bizim için ayırt edici noktası, ilticanın son yılında kral’ın ülkesine gönderdiği bir talimatla ombudsman görevlendirmiş olmasıdır. bu çalışma, iltica sürecinde yaşananlardan hareketle ombudsmanlık fikrinin oluştuğu tarihi zeminin tespitine ve ombudsmanın kralı temsil eden bir görevliden parlamento adına idareyi denetleyen bir müesseseye dönüşümü sürecine odaklanmaktadır.

bu çalışmada, arşiv belgesinin sadece kâğıt malzemelerden ibaret olmadığı; üzerinde, yazılmış, işlenmiş ve kayda alınmış önemli bilgiler ihtiva eden ve bu haliyle sonraki nesillere mesaj bırakma ve hukuki delil olma vasfını taşıyan her türlü objenin arşiv malzemesi olduğu anlatılmaya çalışılmıştır. bunun için eski medeniyetlerden bugüne kadar kullanılan arşiv malzemelerinden bahsedilmiştir. arşivin hukuki, sosyal, kültürel ve ekonomik açılardan önemine değinilmiştir. arşivcilik çalışmaları ile ilgili devlet ve arşivcinin vazifeleri izah edilmiştir. tarih boyunca, türk devletlerinin arşivcilik iş ve işlemleri ile ilgili hizmetlerin yürütülebilmesi için kurduğu teşkilatlar kronolojik olarak anlatılmış ve bu konuda mevzuatlar oluşturdukları ifade edilmiştir. günümüzde arşivcilik hizmeti veren türk arşivleri ve bunların ellerinde bulunan arşiv malzemesi ve niteliği değerlendirilmiştir. son işlem tarihi üzerinden 30 yıl geçmiş veya 15 yıl geçmesine rağmen bütün işlemleri tamamlanmış olan arşiv belgelerinin araştırmaya açılması gerektiği; işlemi halen devam eden ya da saklama süreleri dolmayan arşivlik belgelerinin de araştırmaya açılamayacağının sebepleri açıklanmıştır.

bu araştırmanın amacı kız üniversite öğrencilerinin kültürel zeka düzeylerinin olumsuz otomatik düşünceler ve bazı diğer değişkenlere göre değerlendirilmesidir. araştırma tanımlayıcı tipte planlanmıştır. araştırmada, örneklemi kız öğrenci apartlarında (7 adet) kalan 400 (n) kız üniversite öğrencisi oluşturmuştur. evren apartlarda kalan tüm öğrenciler olarak belirlenmiştir (n=552) ve örneklem seçimine gidilmeden evrenin tamamına ulaşılması hedeflenmiştir. örneklemin %72,5’ine ulaşılmıştır. araştırmayı gerçekleştirmek için apart yönetimlerinden yazılı izin alınmıştır. veri toplamada, kültürel zeka ölçeği, otomatik düşünceler ölçeği ve araştırmacılar tarafından hazırlanan sosyodemografik verilere yönelik form kullanılmıştır. verilerin analizinde spss-19 yazılım programı kullanılmıştır. araştırmaya 400 üniversite öğrencisi katılmıştır. öğrencilerin olumsuz otomatik düşünceler ölçeği puanı 85,90±24,41 (en az=30; en fazla=150) bulunmuştur. bu değer olumsuz otomatik düşüncelerin ortalama düzeyde olduğunu göstermektedir. kültürel zeka puan ortalaması 81,61±16,49 (en az=22; en fazla=128) olarak bulunmuştur. öğrencilerin kültürel zeka seviyesi ortalama düzeydedir. olumsuz otomatik düşüncelerin kültürel zeka üzerine etkileri vardır. kitap okumanın üst bilişsel zekaya olumlu etkisi vardır.

bir ders ve öğrenme alanı olarak türkçenin imkânlarından disiplinler arası yaklaşımla pek çok alanda faydalanmak mümkündür. öncelikle iletişimin dille yapılıyor olması türkçeyi disiplinler arası yaklaşımdaki vazgeçilmez bir ana alan hâline getirmektedir. ayrıca farklı öğrenme alanlarına ait konuların öğretiminde; dilin yapısal özellikleri, türkçedeki tematik anlayış ve ana dilin en önemli araçları olan metinler disiplinler arası bir yaklaşımla kullanılabilir. araştırma, fen konularından biri olan “besin zinciri” ile fabl metinlerinde besin zincirine ait unsurların disiplinler arası bir yaklaşımla ele alınabileceğini değerlendirmeye yönelik bir çalışma olduğundan betimsel niteliklidir ve tarama modeli kullanılmıştır. çalışma materyali olarak kelile ve dimne isimli kitapta yer alan kırk metinden “gerçeği gören aslan” fablı seçilmiştir. bu fablda besin zincirine, üretici basamağından başlayıp tüketici basamağının son halkasına kadar yer verildiği görülmektedir. dolayısıyla hem türkçe hem de fen ve teknoloji / biyoloji dersinin imkânları bir arada kullanılmak suretiyle “besin zinciri” konusunun hatırda kalıcı olarak kavratılabileceği düşünülmektedir.

diplomasi tarihinin en elim vakıalarından biri 11 şubat 1829 tarihinde tahran’da meydana gelmiştir. rusya ve i̇ran (kaçar) devletleri arasında iki yıl süren savaşın ardından imzalanan türkmençay antlaşması, iki ülke arasında diplomatik misyonların oluşturulmasını gündeme getirmekle birlikte, antlaşma maddelerinin uygulanması konusunda ortaya çıkabilecek sıkıntıların büyükelçilik nezdinde çözüme kavuşturulmasını da öngörmekteydi. ancak savaşın geride bıraktığı husumetler, ilk kez böyle bir görev ifa eden rus büyükelçi griboedov’un hataları, bölgede söz sahibi olmak isteyen diğer aktörler, dini fanatizm boyutunda yaşayan halkın inancını istismar eden provokatörler ve birtakım talihsizlikler bir araya gelince, iki ülke diplomasisi adına eşine benzerine rastlanılamayacak derecede büyük bir trajedi ortaya çıktı. rus büyükelçilik delegasyonunun neredeyse tamamının katledildiği 11 şubat’taki baskının ardından kopması beklenen fırtına ise rusya’nın içinde bulunduğu siyasi konjonktür sebebiyle akim kalmıştır. bu çalışmada, dönemin ana kaynakları ışığında 11 şubat 1829 tarihli rus büyükelçiliği baskını mercek altına alınacak, nedenleri ve sonuçları üzerinde bir takım tespitlerde bulunulacaktır.

kıbrıs adası’nda tam olarak ne zaman ortaya çıktığı bilinmeyen çekirge istilası çok sık yaşanmaktaydı. tarihi kayıtlarda tam tarih verilmeden, xiii-xiv. yüzyılda ilk çekirge istilasının yaşandığı, o dönemden itibaren xix. yüzyılın ikinci yarısına kadar devam ettiği anlaşılmaktadır. çekirge istilasına karşı bahsi geçen yüzyıllardan, xix. yüzyılın ikinci yarısına kadar kıbrıs adası’nda egemen olan devletler, çekirgeye karşı tedbirler almıştır. xix. yüzyılın ikinci yarısında, ada’daki osmanlı idaresi, çekirge istilasına kesin bir şekilde çözüm bulmak için bir dizi tedbirler almıştır. bu tedbirler belirli bir plan çerçevesinde, taviz verilmeden uygulanmış ve başarı sağlanmıştır. ancak çekirge istilasına karşı kazanılan başarının sonraki yıllarda yok olmaması için ada’daki osmanlı idarecileri uyarılmıştır. çünkü çekirge, çok çabuk üreyerek çoğalan bir canlı olup, ada’da çok küçük bir kısmının bile canlı kalması sonraki birkaç yıl içinde adayı yeniden istila edebilmekteydi. bu çalışmada, xix. yüzyılın ikinci yarısında, osmanlı yönetiminin kıbrıs adası’nda çekirge istilasına karşı aldığı tedbirlerin uygulanması, karşılaşılan zorluklar ve mücadelenin sonucu incelenmiştir.

günümüz kapitalizminde yetişkin işsizliğindeki artış, yetişkinlerin geçimlik ücret bile elde edememesi, kayıt dışı ekonominin yaygınlığı, göçmen emeğindeki artış ile birlikte çocuk işçiliği de artmaktadır. özellikle ekonomik kriz dönemlerinde sermaye çocuk emeğine daha çok yönelmekte ve ucuz, güvencesiz ve ‘uysal’ emek olan çocuk emeği özellikle de göçmen çocuk emeği işverenlerin tercihi olmaktadır. göçmen çocuklar, kayıt dışı çalışma ve çocuk işçiliğinin yaygın olduğu türkiye’de de emek piyasasına yoğun bir şekilde dahil olmakta ve en kötü koşullarda çalışmaya mecbur bırakılmaktadırlar. bu çalışma, uluslararası göçün önemli bir boyutu olan göçmen çocuk istihdamını türkiye’de tekstil sektöründe çalışan suriyeli çocuk işçiler bağlamında ele almaktadır. suriyeli çocuk işçilerin yaşam ve çalışma koşulları i̇stanbul çağlayan’da tekstil sektöründe çalışan 12 suriyeli çocuk ile yarı yapılandırılmış yüz yüze görüşmelerden elde edilen bulgular çerçevesinde çocukların gözünden ortaya konmaya çalışılmıştır. bu süreçte çocukların katılımı ile yapılan araştırmalarda gözetilecek etik kurallar hassasiyetle takip edilmiştir.

bu çalışmada, primer silis ve ötektik mikroyapı morfolojisine sahip al-18si alaşımında döküm kalitesi, soğuma hızı ve sıvı durumda bekletme sürelerinin mikroyapı ve mekanik özelliklere etkisi incelenmiştir. 10, 15 ve 20 mm kesit kalınlığına sahip üç farklı basamağı barındıran kum kalıplar soğuma hızı farkı için kullanılmıştır. al-18si ötektik üstü alaşım sic potada ergitildikten sonra üç farklı bekletme sürelerine (0, 60 ve 120 dk.) tabi tutularak kum kalıplara dökümler gerçekleştirilmiştir. elde edilen döküm parçalarından mikroyapı, porozite incelemeleri ve çekme testleri için numuneler çıkarılmıştır. elde edilen görüntüler üzerinde sigmascan marka görüntü analiz programı yardımı ile incelemeler ve elde edilen datalar üzerinde de minitab istatistiksel analiz yazılımı ile de analizler gerçekleştirilmiştir. elde edilen tüm verilerde %18 si içeriğine sahip al-18si ötektik üstü alaşımında bifilm varlığının silis oluşumunu ve buna bağlı olarak da mekanik özellikleri değiştirdiği sonucuna varılmıştır.

orta doğu ve kuzey afrika (mena) ülkelerinde süregiden siyasi ve iktisadi istikrarsızlık, bölgede yaşayanların yeni bir yaşam arayışında olmasına yol açmakta ve bu arayış, göç etme isteğini de arttırmakta. göç, mena ülkelerinin tamamında kalıcı etkiler yaratacak bir olgu olarak önem arz ediyor. kimlerin göç etmeyi tercih edeceği, hem geride bıraktıkları ülkelerdeki siyasal değişikliği şekillendirmekte, hem de yerleştikleri yeni ülkelerde sosyal hayata kalıcı etkiler bırakmakta. bu çalışmada, mena bölgesinde yaşayan ve göç etme eğilimi gösteren bireylerin kararlarını şekillendiren sebepleri araştırdık. göç etmeyi düşünenler ile düşünmeyenler arasındaki farkları değerlendirdik. arap barometresi oluşumunun 2016-2017 yılları arasında gerçekleştirdiği anket çalışmalarına dayanan ve 9 ülkede 7989 kişinin yanıtları ile toplanan verileri kullanarak gerçekleştirdiğimiz nicel analizde; eğitim düzeyi yüksek, siyasetten ve sosyal konulardan beklediğini bulamamış bireylerin göç etme eğiliminin daha yüksek olduğunu tespit ettik. bu sonuçları değerlendirip olası sonuçlarını tartıştık.

bu çalışma, kıbrıslı müslümanların din görevlisi ihtiyacını karşılamak üzere 1932 yılında lefkoşa’da açılan i̇slam i̇lahiyat okulunu incelemeyi amaçlamaktadır. lefkoşa’da bulunan selimiye camii’nin yanındaki büyük medrese binasının yerine yapılan i̇slam i̇lahiyat okulu, evkafçılar ve halkçılar arasında tartışma konusu olmuştur. okulun meşruiyeti üzerine yapılan tartışmaların gölgesinde açılan okulda, hizmet verdiği 18 yılda, ulaşılabilen belgelere göre 11 kişi eğitim görmüştür. 3 yıllık bir eğitim veren i̇slam i̇lahiyat okulunun iyi organize edilmediği ve mezunlarına yeterli ekonomik destek sağlanmadığı için fazla rağbet görmeyerek 1950 yılında kapandığı anlaşılmaktadır. şimdiye kadar müstakil bir çalışmaya konu olmayan i̇slam i̇lahiyat okulu hakkındaki bilgilerin büyük bir bölümüne, kktc arşivlerinde yaptığımız araştırmalar neticesinde ulaşılmıştır. bu çalışmada da araştırmaya açık olan ve ulaşabildiğimiz belgeler çerçevesinde söz konusu okulun; dönemin gruplaşmaları arasında nasıl karşılandığı, okulun fiziki yapısı, öğretim kadrosu, öğrencileri, uyguladığı eğitim programı ve kapatılma süreci ele alınmıştır.

bu çalışmada, üniversite öğrencilerinin sünnet olmaya dair otobiyograk anıları içerik analizi yöntemi kullanılarak incelenmiş ve öne çıkan ana temalar sosyal ve kültürel yaşantılar, tıbbi öğeler, dini öğeler, erkeklik, duygusal olarak olumlu yaşantılar, duygusal olarak olumsuz yaşantılar, geçmişe referans verme/zaman olarak belirlenmiştir. i̇çerik analizi sonrasında ki-kare testleri yapılmış ve sünnet olma anıları anlatılırken anlamlı olarak en sıkça kullanılan ana temanın sosyal ve kültürel yaşantılar olduğu bulunmuştur χ2 = 25.37, p < .001 . sünnet olmanın duygusal olarak olumlu ya da olumsuz olarak değerlendirilme sıklığını karşılaştırmak amacı ile yine ki-kare testi uygulanmış ve üniversite öğrencilerinin sünnet olmaya dair otobiyograk anılarını anlatırken duygusal olarak olumsuz olan ifadeleri anlamlı olarak daha fazla kullandıkları saptanmıştır χ2 =52.32, p < .001 . sonuç olarak, katılımcıların sünnet olma anılarını sıklıkla sosyal ve kültürel yaşantılar teması çerçevesinde hatırladıkları, bu anıları genelde duygusal olarak olumsuz olarak hatırladıkları bulunmuş ve sünnet deneyiminin içerik haritası çıkartılmıştır.

giriş: i̇nmeli hastaların günlük aktivitelerinde ve sosyal çevresinde yaşadıkları sorunları anlamak ve bu yönden destek olmak önemlidir. bu nedenle inmeli hastaların kendi sağlığını öznel olarak algılayışını tanımlamak gerekir. bu araştırma inmeli hastaların yaşamlarının değerlendirilmesi amacıyla yapılmıştır. yöntem: araştırmanın evrenini 24.09.2014–30.12.2014 tarihleri arasında malatya devlet hastanesi nöroloji kliniğinde yatarak tedavi gören 10 hasta oluşturmuştur. verilerin toplanmasında birebir derinlemesine görüşme yöntemi kullanılmıştır. veriler yarı yapılandırılmış form ile toplanmıştır. bulgular: araştırmanın sonucunda inmeli hastalar fizik gücünü en üst düzeyde kullanabilme konusunda sıkıntıları olduğunu, yeterli beslenmenin sağlanması, temizlik ve bakımda yardım edilmesini, yalnız kalmak istemediklerini, geleceğe ilişkin güvenlik duygusu, barınma, sağlık sigortası ve mahremiyet gibi durumlarda düşüncelerini ifade etmişlerdir. sonuç: araştırma sonucunda, hastaların ilaç alma ve yeterli beslenme konularında zorlandığı saptanmıştır. hastalara sağlıklı yaşam biçimlerinin kazandırılmasında ve yaşam kalitesinin artırılmasında hemşireler tarafından verilecek eğitimlerin etkili olacağı düşünülmektedir.

bu makale türkiye’de son dönemde ev-eksenli çalışan kadınların toplumsal cinsiyet konumlarından yola çıkarak kapitalizm ile ataerki arasındaki dinamik ve karmaşık ilişkiyi incelemektedir. bu bağlamda öncelikle i̇zmir’in gecekondu semtlerinden bir olan muhittin erener mahallesi’nde ev-eksenli çalışan kadınlarla yaptığımız alan çalışmasının yöntemi sunulacaktır. i̇kinci olarak, alan çalışmasından yola çıkılarak, kapitalizmle ataerkillik arasındaki değişen ilişki bağlamında ev-eksenli çalışmanın özgünlüğü ortaya konulacaktır: sermaye ve erkek-egemenliğinin çıkarları doğrultusunda değersiz, görünmez kılınan üretim ve yeniden-üretim süreçlerinin ev-içindeki bütünlüğü. üçüncü olarak, i̇zmir’deki alan çalışmamızın verileri ışığında, ev-eksenli çalışmanın bu özgünlüğünün toplumsal/tarihsel/teorik kaynaklarını detaylı şekilde arayacağız. bu kısımda, büyük kentlerin özellikle kenar semtlerinde kadınların para kazanmaya yönelik ev-eksenli çalışmalarıyla geleneksel/feodal erkek egemenliği evin reisi olarak erkek etkisini yitirme sürecine girdiği öne sürülecektir. son olarak, ev- eksenli çalışan kadınların harcadığı emeği değersizlikten, görünmezlikten kurtarabilmek için bu kadınların işçi sınıfının yeni/özgün üyeleri olarak kabul edilmeleri, güncel alan verileri ışığında yeniden değerlendirilecektir

bu araştırmada eskişehir orman bölge müdürlüğü sınırları içinde yer alan önemli maden yataklarının, maden işletmecisine tahsis edilmesinin hukuksal yönü ve orman arazilerinde madencilik faaliyeti yapılabilmesi için alınması gereken izin ve belgeler incelenmiştir. bu amaçla öncelikle madencilik ve ormancılık kavramları, ormanların fonksiyonları ve amaçları ile ilgili genel bilgiler verilmiş olup, daha sonra eskişehir orman bölge müdürlüğü (eobm) sınırları içinde yer alan ormanlık alanlarda geçmişte yapılan ve halen devam eden madencilik çalışmalarının hukuksal boyutları ortaya konulmuştur. orman alanlarında verilen maden izinleri yıllara, izin türüne ve izin verildiği alana göre sınıflandırılarak tablolar halinde gösterilmiştir. eskişehir orman bölge müdürlüğünün sınırları içinde yer alan ve madencilik faaliyeti yapılan sahalarda gerekli incelemeler yapılmış olup, maden çalışmalarının fiili durumları ortaya konulmuştur. aynı zamanda maden izin süresi bitmiş olan sahalarda incelemeler yapılarak, yasal düzenlemelere göre rehabilite edilip edilmediği tespit edilmiştir.

leptomeningeal karsinomatozis nadir görülen nörolojik bir komplikasyondur. sistemik tümörlerin birçoğunda beyin metastazı görülmesine rağmen leptomeningeal metastaz görülmesi nadirdir. meme kanserli hastalarda leptomeningeal tutulum oranı düşük olmakla birlikte en sık leptomeningeal metastaza neden olan tümör meme kanseridir. tanı anında hastaların sistemik hastalıkları çoğunlukla ileri evrededir. tanı için bos histopatolojik incelemesi ve dikkatli bir şekilde kontrastlı beyin görüntülemelerinin değerlendirilmesi önemlidir. bu hastalarda beyin görüntülemelerinin tamamen normal olabilmesi ihtimalinden dolayı bos incelemesi ayrı bir öneme sahiptir. leptomeningeal metastaz gelişen hastalarda yaşam süresi kısa olup, hastalara çoğunlukla palyatif tedavi önerilir. palyatif tedaviye erken başlanması hastaların yaşam standartlarının daha uzun süre, daha iyi seyretmesini sağlayabildiği için leptomeningeal metastazda da erken tanı önemlidir. bu yazıda, meme kanseri olan ve üçüncü kranial sinir paralizisi ile nöroloji kliniğinde takip edilen leptomeningeal metastazlı bir olguyu nadir görülen klinik bir tablo olması nedeni ile sunduk.

tarihte uzun müddet ortak medeniyet dairesi içinde yer alan türkler ve i̇ranlılar, birbirlerinin dil, kültür ve edebiyatını derinden etkilemişlerdir. ancak hemen her zaman, fars dil ve kültürünün türk şiiri üzerindeki etkisine değinilirken, türk dil ve kültürünün mukabil etkisinden pek söz edilmemektedir. oysa türk dil ve kültürü de fars edebiyatına kuvvetle tesir etmiştir. i̇slam sonrası klâsik fars şiirinin hayal dünyası ve mazmunları üzerinde, türkçenin kuvvetli bir etkisi vardır. i̇şte xvii. yüzyıl şairlerinden, güney azerbaycan’da yaşayan tarzî, bu tesirin dil ve üslup yönünü temsil eden örneklerden biridir. türkçe kelimeleri farsça kurallara göre çekimlemek ve daha başka yeni uygulamalarıyla “tarzîk” denebilecek sun’î bir üslup icat etmiştir. onun tarzı, johanson 2007’deki “kopyalama etkisi”ne benzer kimi özellikleri içerir. bu üslup farsçada, folklorik üslubun sınırları içindedir. i̇lk bakışta mülemmâ zannedilebilecek bu tarz, alay ve latifeye dayanması ve her iki dilin de gramer kurallarına aykırı olması gibi yönleriyle mülemmâdan ayrılır

çalışmada osmanlı devleti’nde bütçe ve bütçe hakkının tarihsel gelişiminin incelenmesi ve araştırılması amaçlanmıştır. modern anlamda bütçe hakkının elde edilmesi açısından osmanlı devleti, geç kalmış bir ülkedir. osmanlı devleti’nin kuruluş yıllarında bütçeye dair gelişmeler olmakla birlikte bütçe hakkı açısından yasal bir adım atılmamıştır. tanzimat öncesi dönemde devlete ait gelir ve giderlerin yer aldığı defterler bulunmakla birlikte günümüzdeki anlamıyla bir bütçe anlayışı gelişmemiş; bütçe konusunda geleneksel usuller kullanılmaya devam edilmiştir. bütçe hakkının parlamentonun yetkisine geçmesi büyük zorluklar sonucu ancak 19. yüzyılda gerçekleşebilmiştir. bütçe hakkı, birinci meşrutiyet döneminde hazırlanan 1876 anayasası ile kazanılmış ve anayasada vergilerin kanuniliği, vergilerin ve bütçelerin yıllık olması, gelir ve giderlerin bölümler halinde onaylanması ilkeleri ve kesin hesap kanunu ile sayıştay denetimi düzenlenmiştir. fakat söz konusu hükümlerin uygulanması yaşanan tarihi olaylar nedeniyle ancak 1908 yılında ii. meşrutiyet döneminde gerçekleşebilmiştir. sonuç olarak, osmanlı devleti’nde bütçe hakkının elde edilmesinde ihtilaller ve inkılaplardan ziyade aydın, bürokrat ve siyasetçilerin etkin rolü dikkat çekmektedir.

fenilketonüri, hepatik bir enzim olan fenilalanin hidroksilazın otozomal resesif bozukluğu sonucu ortaya çıkan bir durumdur. bu çalışmada, türk popülasyonunda en sık görülen fenilalanin hidroksilaz geni mutasyonlarını belirlemek amaçlandı. gereç ve yöntem: öncelikle tüm ekson bölgeleri dhplc metodu kullanılarak tarandı. ardından mutasyon şüphesi taşıyan örnekler sekanslama ve arms yöntemleri kullanılarak analiz edildi. bulgular: ivs10-11ga splayzing mutasyonu 27 allelde (%58,7), r261q mutasyonu 7 allelde (%15,2) ve e178g, p281l, r243x, r243q, r408w, y386c mutasyonları ise 2’şer allelde (%4,3) tespit edildi. sonuç: r243x, r243q, r261q ve r408w mutasyonlarının oluştuğu 7 ve 12’inci ekson bölgelerinde arginin aminoasidinin değişimi çukurova bölgesindeki fenilketonüri hastalarında fenilalanin hidroksilaz geni mutasyonlarında önemli bir yer tutmaktadır (%68,4). ivs10-11ga ve p281l gibi tek baz mutasyonları bizim tarafımızdan dizayn edilmiş primerler ve arms tekniği kullanılarak daha ucuza, daha az teknik ekipmanla ve %100 doğrulukla tespit edilebilmektedir.

bu çalışmada fıkıhçıların allah tasavvuru incelenmiş ve şu temel düşüncelere yer ve- rilmiştir: öncelikle fıkhın ayrışma sürecinde kelam ilmindeki iman-amel ayrımının fıkha yansımaları ve bunun allah algısına olumsuz etkisi ele alınmıştır. i̇badet ve muamelat arasındaki kategorik ilişkinin netleştirilememesi sonucu ibadetlerle ilgili konuların ruhi ve duygusal boyutunun gözden kaçırılması, ibadetlerin şekilden ibaret formaliteye dönüş- mesi, buna karşın muamelatın ibadet formatına yaklaşması ele alınarak allah’a yakınlaş- ma duygusu ve düşüncesinin geri planda kalması irdelenmiştir. fıkıhtaki yüzeyselleşme sorununu gazali’nin çözme girişimi incelenerek, kendisinin başarabildiği ve başaramadığı kimi noktalar değerlendirilmiştir. genelde fıkıhçıların, özelde gazali’nin sorunun çözü- münü kur’an’ın deruni içeriğinde aramak yerine, mutasavvıflara havale etmesi, tarikata indirgenen mistik akımlarınsa konuyu ölçüsüz yorum alanına çekerek sorunu daha da de- rinleştirmesi irdelenmiştir. sonuç olarak kur’an ve sünnette yer alan çok önemli kavram- ların i̇slam âlimlerince göz ardı edilerek imkâna dönüştürülememesine dikkat çekilmiştir.

bu çalışmada, 2005 yılında wolf ve denckla tarafından geliştirilmiş olan hızlı otomatik isimlendirme (rapid automatized naming-ran) testleri türkçeye uyarlanmış; 5-10 yaş arası 277 türk çocuğuna uygulanarak, türk çocukları için güvenirlik ve geçerlik çalışması yapılmıştır. test, farklı özellikler içeren dört alt testten oluşmaktadır: resimler (nesneler), renkler, rakamlar ve harfler. testin kapsam geçerliği uzman görüşleriyle incelenmiştir. yapı geçerliliği, ölçülen yapıyla kuramsal ve ampirik ilişkisi ortaya konmuş olan metin okuma hızının, alt testlerle ilişkilerinin yanı sıra, alt testlerin yaş gruplarıyla ve birbirleriyle olan ilişkilerine dayanarak belirlenmiştir. korelasyon analizlerine dayalı sonuçlar, çocuğun yaşı arttıkça testi tamamlama sürelerinin azaldığını göstermektedir. ayrıca, metin okuma hızı ile isimlendirme hızı arasında anlamlı bir ilişki bulunmuştur. test-tekrar test ve puanlayıcılar arası güvenirlik sonuçlarının yüksek olduğu belirlenmiştir. hızlı otomatik isimlendirme, çocukların okuma edinimi ve başarısını ölçmede önemli bir yere sahiptir. bu nedenle, geliştirilen bu testin alanda yapılacak çalışmalara yön vereceği düşünülmektedir.

bu çalışmada, farklı konsantrasyonlarda (% 0.2, % 0.4 ve % 0.8) kullanılan nisinin soğukta depolanan levrek (dicentrarchus labrax) filetolarının yağ asitleri üzerine etkileri araştırılmıştır. yapılan yağ asidi analizleri sonucunda yüksek oranlarda tespit edilen doymuş yağ asitleri (sfa) miristik asit (c14:0), palmitik asit (c16:0), stearik asit (c18:0) olarak belirlenmişken, yüksek oranlarda belirlenen tekli doymamış yağ asitleri (mufa) palmitoleik asit (c16:1), oleik asit (c18:1n9), vaksenik asit (c18:1n7), eikosenoik asit (c20:1n9) olarak belirlenmiştir. yüksek oranlarda tespit edilen çoklu doymamış yağ asitleri (pufa) ise linoleik asit (c18:2n6), linolenik asit (c18:3n3), eikosapentaenoik asit (epa, c20:5n3) ve dokosahekzaenoik asit (dha, c22:6n3) olmuştur. i̇ncelenen levrek balığının doymamış yağ asidi içerikleri açısından zengin besinsel değerlere sahip olduğu tespit edilmiştir. nisin muamele gruplarının depolama sonundaki pufa, mufa ve sfa içeriği kontrol grubundan daha yüksek olduğu belirlenmiş ve bu durumun nisinin antioksidan özelliğinden kaynaklandığı sonucuna varılmıştır. yağ asitleri kompozisyon analizi sonuçlarına göre, nisin varlığının balıkta lipit kalitesini koruduğu gözlenmiştir.

sevilen birinin ölümü ardından yaşanan acı farklı kültürlere ait edebiyatlarda olduğu gibi türk edebiyatında da makes bulmuş; eski türk şiirinde “sagu”, klasik türk şiirinde “mersiye” ismi verilen bir türün ortaya çıkmasına sebep olmuştur. çeşitli nazım şekilleri ile kaleme alınan mersiyelerde en çok tercih edilen şekil, terkîb-i bend´dir. bu çalışmada 18. asrın; âlim, hattat ve mutasavvıflarından müstakîm-zâde süleymân sa‘deddîn´in hocası mehmed emîn-i tokâdî´nin vefatı üzerine kaleme aldığı terkîb-i bendi ilim âlemine tanıtılmıştır. müstakîm-zâde; yedi yıl hizmetinde bulunduğu hocasının vefatının üzerinde bıraktığı hissiyatı; lirik ve sanatlı bir üslupla dile getirmiştir. şiirde, mehmed emîn-i tokâdî´nin hayatı, iyilik ve faziletlerine dair verilen bilgilerin yanı sıra; nakşibendiyye tarîkatına ait husûslara, tasavvufî kavramlara da değinilmiştir. çalışmamızda sırasıyla; müstakîm-zâde süleymân sa‘deddîn´in hayatı ile ilgili genel bilgiler verildikten sonra, 12 bend ve 96 beyitten oluşan terkîb-i bendinin arap harfli ve transkripsiyonlu metnine yer verilmiş, şiir günümüz türkçesi ile nesre çevrilerek muhtevasına ilişkin değerlendirmeler yapılmıştır.

vücut yağ dağılımı obezite ile ilişkili sağlık riskinin önemli bir göstergesidir. abdominal bölgede yağ birikmesi fazla olanlar hipertansiyon, tip ii diyabet, hiperlipidemi, koroner arter hastalıkları açısından artmış risk altındadırlar. bu araştırma bir üniversite yurdunda kalan kız öğrencilerin bazı antropometrik ölçümlerini obezite ile ilişkili sağlık riskleri açısından değerlendirmek amacıyla yapıldı. tanımlayıcı tipte olan bu araştırma üniversite yurdunda kalan 488 kız öğrenci ile ekim-kasım 2017 tarihleri arasında yürütüldü. araştırmada veriler anket formu toplandı. vücut kütle i̇ndeksi (vki̇), bel /kalça çevresi ile bel çevresi/boy uzunluğu oranları hesaplandı. yaş ortalaması 20,5 ± 1,4 yıl olan öğrencilerin %14,5’i sigara kullandığını, %79,9’u öğün atladığını, %28’1’i bedenlerinden hoşnut olmadıklarını, %1,2’si diyet yaptığını ve %74,2’si inaktif olduğunu ifade etti. vki̇ değerine göre öğrencilerin %12,5’i kilolu ya da şişman (≥25,0) idi. bel çevresi 80cm ve üstü olanlar %10,7 idi. öğün atlama ve fiziksel inaktivite durumu ile vki̇ değerleri arasında istatistiksel olarak anlamlı bir ilişki saptanmadı (p>0,05).

değişen ekonomik koşullar üretimin tüm alanlarında güçlü olmayı, ulusal ve uluslar arası rakiplerle rekabet edebilmeyi ve sürekli yenilik yapmayı zorunlu hale getirmektedir. organize sanayi bölgeleri (osb) endüstriyel üretimin bütünleşmiş biçimde yapılmakta olduğu en önemli üretim alanlarıdır. osb’lerde faaliyet gösteren işletmelerin rekabet güçlerini ve düzeyini belirlemek ulusal ve bölgesel ekonomi açısından son derece önemlidir. bu çalışmada doğu karadeniz bölgesinin en önemli üretim merkezi olan trabzon’da yer alan arsin organize sanayi bölgesindeki işletmelerin rekabet düzeyi ve kalite anlayışları araştırılmıştır. çalışmada ayrıca organize sanayi bölgesi kavramı incelenmiş ve rekabet olgusu değerlendirilmiştir. yapılan araştırmada 19 soru 72 alt değişkenden oluşan bir anket kullanılmıştır. anket çalışmasında 43 adet işletmeye ulaşılmış ve elde edilen veriler spss istatistik programı ile değerlendirilmiştir. araştırma sonucuna göre işletmelerin rekabet güçlerinin arttırabilmeleri için maliyetleri düşürmeleri gerekmektedir. çalışmada rekabet güçlerini arttırabilmeleri konusunda firmalara önerilerde bulunulmuştur.

i̇dare, kolluk yetkisi kapsamında güvenlik, dirlik-esenlik ve genel sağlık olmak üzere üç unsurdan oluşan kamu düzenini sağlamak ve korumakla görevlidir. kamu düzeninin unsurlarından biri olan genel sağlığın korunması için idarenin birtakım tedbirler alması gerekir. bu tedbirlerden biri de salgın hastalıkları önlemek ve toplumu bulaşıcı hastalıklardan korumak için yapılan aşılama faaliyetleridir. sağlık bakanlığı tarafından düzenlenen genişletilmiş bağışıklama programı kapsamında çocuklar doğdukları andan itibaren bazı hastalıklara karşı aşılanmaktadır. i̇dari kolluk faaliyeti olarak nitelendirilebilecek olan zorunlu aşılama, aynı zamanda vücut bütünlüğünün korunması hakkına yapılan bir müdahale niteliğindedir. bu noktada, üstün kamu yararı ile kişinin vücut bütünlüğünün korunması hakkı arasındaki dengenin kurulması gerekir. bu dengenin kurulması için gerek uluslararası sözleşmelerdeki, gerekse anayasa’daki düzenlemelere uygun kanuni düzenlemelere ihtiyaç vardır. bu çalışmada zorunlu aşı uygulaması, idare hukuku bakımından ele alınarak, özellikle idari kolluk yetkisinin sınırları bağlamında değerlendirilmiştir.

bu araştırmanın amacı, lukes ve stephan’ın (2017) geliştirdiği yenilikçi davranış ölçeği (ydö) türkçe formunun geçerlilik ve güvenirliğini test etmektir. çalışmanın örneklemi akademisyenlerden oluşmaktadır. elde edilen bulgular, ölçeğin orjinali ile aynı faktörlere sahip olduğunu göstermiştir. bunlar “fikir üretimi, fikir arama, fikir iletişimi, uygulamaya başlama faaliyetleri, diğerlerini dahil etme, engellerin üstesinden gelme ve yenilikçi çıktı” olmak üzere yedi faktördür. ölçeğin içsel tutarlılık ve güvenilirlik değerleri hem ölçeğin geneli hem de tüm faktörler için uygun çıkmış ve sonuçlar birlikte değerlendirildiğinde ölçeğin tamamının güvenilir olduğu görülmüştür. genel olarak yapılan analizler dikkate alındığında, türkiye’de yenilikçi davranışı ölçmek amacıyla uyarlanan bu ölçeğin geçerli ve güvenilir bir ölçme aracı olduğunu söylemek mümkündür. böylece ölçeğin, gelişime açık bir alan olarak yenilikçi davranış ölçümü için yararlı olacağı düşünülmekte, gelecekte farklı araştırmalarda bağımlı ve bağımsız değişken olarak kullanılması önerilmektedir. aynı zamanda ölçeğin bu haliyle organizasyonlar için uygulamada çalışan davranışı ölçümlerine ve geliştirilecek eğitim-geliştirme programları ile projelere destek olacağı öngörülmektedir.

dâvûd-i kayserî, aslen tahran’a yakın sâve şehrinden gelmiş bir âilenin ferdi olarak kayseri’de doğmuş, ilk tahsîlini anadolu’da görmüş ve ardından mısır’a gitmiştir. mısır seferinden sonra tekrar anadolu’ya dönen kayserî, hayatının on yılı aşkın bir kısmını tebrîz’in meşhur reb’-i-reşîdî semtinde (kampüsünde) geçirir. i̇leri yaşına rağmen burada hem talebelik hem de hocalık yapar. dönemin önemli âriflerinden olan abdürrezzâk-ı kāşânî’den füsûs ve te’vîlât dersleri alır. kayserî tasavvuf çevrelerince çokça tutulan füsûs şerhi’ni ve birkaç eserini bu kampüs içerisinde bulunan hankāhta kaleme alır. hankāhın kurucu i̇lhanlı veziri reşîdüddîn fazlullah ve reşîdüddîn’in oğlu ğıyâseddîn muhammed ilim ehline aşırı ihtimâm göstermişler bu bağlamda hem kayserî’ye hem de kāşânî’ye oldukça önem vermiş ve onlara ilmî faaliyetler için çok iyi bir ortam hazırlamıştır. binâenaleyh her iki ârif de birçok eserini ona ithâm ederek kaleme almıştır. biz bu çalışmamızda kayserî’nin hayâtı hakkında bâzı bilgiler verdikten sonra ismi geçen zatlar arasındaki ilişkiyi irdelemeye çalışacağız.

büyük kıtasal buz tabakaları, kuzey yarımküre ’de kuveterner boyunca birçok kez ilerlemiş ve geri çekilmiştir. büyük kıtasal buz tabakalarının olduğu dönemler buzul dönemler, diğer dönemler ise buzullararası dönemler olarak bilinmektedir. buzul buzullararası döngülere eşlik eden iklim değişiklikleri, ya türlerin yer değiştirmesine, değişen çevresel koşullara uyum sağlamasına ya da yok olmasına neden olur. coğrafi dağılım değişiklikleri, türlerin bu iklim değişikliklerine verdiği en çarpıcı ve en iyi belgelenmiş cevaplardır. türlerin geç kuvaterner buzul buzullararası döngülerine eşlik eden küresel iklim değişikliklerine nasıl cevap verdiğini anlamak için, ekolojik niş modellemesi, son zamanlarda biyocoğrafi çalışmalarda moleküler filocoğrafya ile birlikte yaygın olarak kullanılmaktadır. ekolojik niş modellemesi, moleküler filocoğrafya ile birlikte, anadolu’da yaşayan türlerin kuvaterner dinamiklerini/evrimsel tarihini ve böylece anadolu’nun biyocoğrafyasını anlamamıza katkı sağlayacaktır. bu yazıda, yukarıdaki içerik açısından kuş ve memeli türleri ile ilgili birkaç örnek verilmiş ve gelecek perspektifleri tartışılmıştır.

i̇slam dünyasında hem kelamî hem de sufî gelenek içerisinde önemli bir yere sahip olan gazâlî, orta çağ avrupa’sında da dönemin önde gelen teolog ve filozofları tarafından tanınan bir düşünürdür. xi. yüzyılda batı’da başlayan çeviri hareketleriyle, öncelikle tıp ve astronomiyle alakalı eserler, daha sonra ise felsefî/teolojik eserler latinceye çevrilmiştir. gazâlî’nin makâsıdu’l-felâsife adlı eseri de xii. yüzyılın üçüncü çeyreğinde, gundissalinus tarafından de philosophorum intentionibus adıyla latinceye aktarılmıştır. nitekim gazâlî, makâsıdu’l-felâsife’ye yazmış olduğu mukaddimede filozofların görüşlerinin bir panoramasını çizeceğini ifade etmektedir. haha sonra kaleme almış olduğu tehâfutu’l-felâsife adlı eserde gazâlî, filozofların düşüncelerini sert bir eleştiriye tabi tutmuştur. her ne kadar i̇slam dünyasında filozofları eleştiren bir gazâlî imajı hakim olmuşsa da bunun aksine, orta çağ avrupa’sında, filozofları takip eden bir gazâlî algısı hakim olmuştur. bu çalışmamızda, birbirinden farklı iki algının kaynağı meselesini ele alacak ve bunun nedenini ortaya koyacağız.

bu çalışmada bist’te işlem gören girişim sermayesi yatırım ortaklığı şirketlerinin karlılığa dayalı etkinlikleri ile finansal performansları arasındaki ilişkinin tespit edilmesi amaçlanmaktadır. bu bağlamda 11 gsyo şirketinin 2011-2016 yılları kapsamında şirketlerin performans ölçümleri likidite oranlarından cari oran ve nakit oranı; faaliyet oranlarından alacak devir hızı; karlılık oranlarından öz sermayenin karlılığı, net kar marjı, finansal yapı veya kaldıraç oranlarından borç oranı değişkenleri kullanılarak finansal verilere dayanarak topsis yöntemiyle, veri zarflama analizinde karlılığa dayalı etkinliği ölçebilmek amacıyla borçlanma oranı ve cari oran girdi olarak, net kar marjı ise çıktı olarak kullanılmış ve finansal performansları ölçülmüştür. sonuç olarak şirketlerin veri zarflama analiziyle ölçülen etkinlik skorları ile topsis yöntemiyle değerlendirilen performans skorları arasında anlamlı bir ilişki olmadığı görülmüştür. analizler sonucu elde edilen istatistiki bulgular, finansal anlamda bir şirketin cari oran ve nakit oranın yüksek; borç oranının düşük olmasının o şirketin karlılığının yüksek olacağı anlamına gelmediğini göstermektedir.

bu çalışmada halide edip adıvar’ın kaleme aldığı vurun kahpeye adlı roman olumlu kahramanlar, belirtik ve örtük hakikat, kahramanın iç dünyasının açılımı ve yazarın eserine uzaklığı açılarından ele alınmış ve bu süreçte eser cengiz aytmatov tarafından kaleme alınan cemile adlı romanla karşılaştırılmıştır. aynı zamanda olumlu kahramanlar başlığı altında özbek ve kırgız edebiyatından da örnekler vererek türk edebiyatında tip olarak tanımlanan terim ile olumlu kahraman olarak tanımlanan terim arasındaki farklar üzerinde durulmuştur. kahramanın iç dünyasının açılımı ile ilgili karşılaştırmalı olarak verilen örnekler vasıtasıyla yapılan karşılaştırmalarda ise ilkesel olarak doğru olanın ne olduğu araştırılmıştır. yazarın eserine uzaklığı konusu da irdelenerek karşılaştırması yapılan romanlar arasında sanatsal olarak bir değerlendirme yapılmıştır. ayrıca makalede halide edip adıvar’ın oluşturmaya çalıştığı varsayılan kolektif bellek üzerinde de durularak eserin bu yüzden belirtik hakikate yakın bir çizgide kaleme alındığı üzerinde durulmuş ve vurun kahpeye adlı eserin sanat değeri açısından bir yargıya varmaya çalışılmıştır.

türkiye'de eğitim bilimleri enstitüsünde yükseköğretim kurulu'nun belirlediği 43 alan vardır. eğitim bilimleri enstitülerine bağlı farklı bölümlerde yapılan yüksek lisans ve doktora çalışmaları, tez adıyla bilimsel bir eser olarak ortaya konulmaktadır. bu tezlerin yazım ölçütleri enstitülerce hazırlanan kılavuzlarla belirlenmektedir. ancak tez başlıklarının ve söz dizimlerin nasıl olacağı konusunda farklı enstitülerce veya aynı enstitünün değişik zamanlarda hazırladığı kılavuzlarda bir birliğe varılmadığı görülmektedir. bu çalışmada, eğitim bilimleri alanında yazılmış lisansüstü tez başlıkları kelime sayısı ve söz dizimi bakımından incelenmiştir. bu amaçla yök tez tarama genel ağ sayfasında yapılan tarama sonucu, belirtilen alanlarda 2010-2015 yıllarında yazılmış yüksek lisans ve doktora tezlerinden tesadüfi yolla seçilen ve alanlara göre eşit dağılımın sağlandığı 240 başlık doküman analizi kullanılarak incelenmiştir. çalışmada, tezlerin başlıklarının üç kelimeden yirmi yedi kelimeye kadar değiştiği, dolayısıyla başlık yazımında bir standart olmadığı tespit edilmiştir. ayrıca başlıklarda, söz diziminin önemli unsurları olan tamlama ve bağdaşıklık unsurları açısından da sıkıntıların olduğu belirlenmiştir.

amerika birleşik devletleri’nin 45. başkanı donald j. trump, göreve geldiği tarihten bugüne iç ve dış politikada muhafazakar/sağ bir duruş benimsemiştir. bu duruş doğrultusunda, ülkedeki göçmen veya sığınmacılara karşı yabancı düşmanlığına varan ayrımcı uygulamalara girişmiş; kuvvet kullanma konusunda, sert retoriğine rağmen askeri müdahalelerden kaçınmış; uluslararası ticarette ise korumacı bir politika takip etmiştir. trump, abd’deki akademik çevrelerde ve medyada son dönemde bu özellikleri nedeniyle ülkenin 7. başkanı andrew jackson ile karşılaştırılmış, ülkenin iç ve dış politikasının jacksoncu yaklaşım olarak tanımlanan bir eksene kaydığı iddia edilmeye başlanmıştır. jackson, kuzey amerika yerlilerine karşı izlediği düşmanca politikalar nedeniyle yabancı düşmanlığıyla suçlanmış; kuvvet kullanmaktan kaçınması nedeniyle de tecritçi ve müdahale karşıtı bir lider olarak tanınmıştır. öte yandan, uluslararası ticarete yaklaşımı liberal bir çizgiye yakın olmuştur. bu çalışmada, iki devlet adamı, yabancılar politikası, kuvvet kullanma politikası ve uluslararası ticaret politikası bağlamlarında karşılaştırılarak, aralarındaki benzerlik ve farklılıklar incelenmiş, günümüz abd politikalarının tarihsel perspektiften değerlendirilmesi amaçlanmıştır.

yöresel mutfaklar yiyecek-içecek deneyiminin en önemli unsurlarından biridir. yöresel mutfak bir bölgeye ait olan ve o bölgenin kültüründen izler taşıyan, bölgeye ait pişirme ve saklama teknikleri ile hazırlanan yöre insanı tarafından diğer yemeklere göre ayrıcalıklı tutulan yiyecek ve içeceklerin tümü olarak ifade edilebilir. ayrıca bu mutfak kültüründe, geçmişten günümüze ilkel pişirme ve saklama teknikleri sıklıkla kullanılmaktadır. bu çalışmada da yöresel mutfak kültürünün bir parçası olan mutfaktaki kış hazırlıkları incelenmiştir. kış mevsiminin zor koşullarla geçmesi, karın yerden altı ay kalkmaması ve zengin yöresel mutfak kültürüne sahip olması gibi nedenlerden dolayı çalışma erzurum’da gerçekleştirilmiştir. çalışmanın amacı, erzurum yöresel mutfak kültüründe kışa dair yapılan yiyecek-içecek hazırlıklarını tespit etmektir. bu amaç doğrultusunda çorbalar, süt mamulleri, sebzeler, et mamulleri, turşular, reçeller ve içecekler, kuru yemiş, meyve ve baharatlar gibi gıdaların yöresel mutfak kültüründeki kışa hazırlık süreçleri incelenmiştir. araştırmada nitel araştırma yöntemine başvurulmuş olup katılımcılar kolayda örnekleme yöntemiyle belirlenmiştir.

mali sisteme kaynak sağlayan banka dışı finansal kuruluşların sayısı ve çalışma büyüklüğü ticaretin gelişmesi ve ekonomik yaşamda meydana gelen önemli değişikliklere bağlı olarak artmıştır. faktoring şirketleri de mali sistem içinde önemli paya sahiptir. çalışmada, türkiye’deki faktoring şirketlerinin etkin ve verimli şekilde faaliyetlerini yürütmeleri için gerekli kurumsal yönetim uygulamaları yönetim kurulları ve yönetim kurullarının yapısının kar/öz kaynak ilişkisine etkisi açısından değerlendirilmiştir. bunun için, türkiye’de faaliyet gösteren tüm faktoring şirketleri incelenmiştir. yönetim kurullarının yapısı ve öz kaynak karlılıkları analiz edilmiştir. kurumsal yönetim ilkeleri ile yönetilen şirketlerin karlılığı daha yüksektir. aynı zamanda, bağımsız yönetim kurulu üyesi bulunduran şirketlerin karlılığı yüksektir. sonuç olarak, sayısal olarak daha fazla ve alanlarındaki yetkinlikleri yüksek profesyoneller tarafından çalışan şirketlerinin öz kaynak karlılık oranının daha yüksek olduğu görülmektedir. çalışmada, kurumsal yönetim uygulamalarının yönetim kurullarına yönelik değerlendirilmesi faktoring şirketleri açısından incelenmiş olmakla birlikte ticari işletmeler için de yol gösterici olması hedeflenmiştir

elektromanyetik alanın ema farklı ağrı türlerini azalttığı bilinmektedir. bununla birlikte, manyetik alanın analjezik etki mekanizması tam olarak anlaşılamamıştır. bu çalışmanın amacı, nitrik oksit sentaz nos inhibitörlerinin sıçanlarda çok düşük frekanslı ema maruziyeti ile oluşan analjezi üzerine etkilerini araştırmaktır.gereç ve yöntem: bu çalışmada 72 yetişkin erkek wistar albino sıçan yaklaşık 230 ± 12 g ağırlığında kullanıldı. sıçanlar, 22 ± 2 °c oda sıcaklığında, 12 saat aydınlık/karanlık siklusun sağlandığı ve ses yalıtımı olan ortamda tutuldu. elektromanyetik alan 50 hz , her gün dört defa 30 dakika süre ve 15 dakika aralıklar ile 15 gün boyunca uygulandı. analjezik etki ölçümü tail-flick ve hot-plate testleri ile gerçekleştirildi. analjezi testinden önce sıçanlara nitrik oksit donörü snap 30 mg/kg ve nos inhibitörleri l-name 40 mg/kg ve 7-ni 25 mg/kg intraperitoneal olarak enjekte edildi. verilerin istatistiksel analizinde varyans analizi iki yönlü anova kullanılmış ve çoklu karşılaştırma tukey testleri ile yapıldı. i̇statistiksel olarak anlamlılık düzeyi p

toplumsal hareketleri başlatan nedenler, bu hareketlerin oluşumu, gelişimi, yayılması ve değişimi, hareketlerin kendilerine müntesip toplaması, bu kişilerin organize edilmesi, harekete her türlü maddi ve manevi kaynağın sağlanabilmesi, hareketin etki kapasitesi ve benzeri özellikler sosyoloji ve siyaset biliminin ilgisini çeken konular olmuştur. bu konulara cevap arayan toplumsal hareket teorisyenleri farklı kuramlar geliştirmişlerdir. bu makalede toplumsal hareket teorilerinden yeni toplumsal hareketler ve çerçeve (framing) teorileri ışığında milli görüş hareketi incelenmiştir. fikirlerin doğru bir çerçeve içerisinde hedef kitleye sunulması toplumsal hareketlerin başarı oranını artırmaktadır. milli görüş hareketi ilk çerçevesini toplumsal destek bulabileceği bir alana oturtarak hızlı bir büyüme gerçekleştirmiştir. 1990’lardan itibaren bu çerçevenin yeniden düzenlenmesi gerekmiş, ancak hareket bunu başaramamış, 2000’lerden itibaren küçülme ve dağılma sürecine girmiştir. buna karşın hareketin bir uzantısı olarak adalet ve kalkınma partisi çerçeve değişimi kısmını başarıyla tamamlamış ve kimliğini muhafazakar demokratlık çerçevesi etrafında kurmuştur. bu şekilde toplumsal desteğini artırarak hızlı bir büyüme trendi yakalamıştır.

bu derlemede dünya biyolojik çeşitliliğinin en önemli konuları arasında yer alan yayılmacı yabancı böcek türleri üzerinde durulmaktadır. özellikle 19. ve 20. yüzyıllarda artan ve günümüzde en üst düzeyine ulaşan ticaret, taşımacılık, turizm ve gezi amaçlı hareketliliklerin yayılmacı yabancı böcek türlerine etkisine ve bu faktörlerin bu türler açısından önemine dikkat çekilmektedir. tütün beyazsineği [bemisia tabaci (gennadius, 1889) (hemiptera: aleyrodidae)], batı çiçek tripsi [frankliniella occidentalis (pergande, 1895) (thysanoptera: thripidae)], patates böceği [leptinotarsa decemlineata (say, 1824) (coleoptera: chrysomelidae)], liriomyza huidobrensis (blanchard, 1926) (diptera: agromyzidae), turunçgil yaprak galerigüvesi [(phyllocnistis citrella stainton, 1856) (lepidoptera: gracillariidae)] ve domates güvesi [(tuta absoluta) (lepidoptera: gelechiidae)] gibi türler türkiye’ye bulaşan yabancı yayılmacı türlerdir. yayılmacı yabancı böcek türlerinin yarattıkları olumsuzluklara gensel düzeyden ekosistem düzeyine kadar vurgu yapılarak diğer ülkelerde bu konuda atılan adımlar belirtildikten sonra, türkiye açısından yapılması gerekenlerin neler olduğu vurgulanmaktadır.

ulaştırma ihtiyacının karşılanabilmesi amacıyla ortaya çıkan ulaştırma türleri nakil araçları çeşitlerine göre; karayolu, havayolu, denizyolu ve demiryolu ulaştırması olarak sınıflandırılmaktadır. buna göre, farklı ulaştırma türlerinde farklı nakil araçları kullanılmaktadır. i̇nsanların ulaştırma ihtiyaçları, nakil araçlarından herhangi biri ya da birbiri ile koordineli olacak şekilde en az iki nakil aracının kullanımı sonucunda karşılanabilmektedir. i̇nsanların bu ihtiyaçlarını karşılamak amacıyla kurulan işletmeler, ulaştırma işletmeleri olarak ifade edilmektedir. yolcu ve yük ulaştırma faaliyetlerine ait hizmet üretiminin gerçekeştirildiği ulaştırma işletmelerinde, bu hizmetin üretilebilmesi sırasında bazı maliyetler ortaya çıkmaktadır. ulaştırma işletmelerinde yolcu ve yük ulaştırma faaliyeti sırasında ortaya çıkan maliyetler, 26 aralık 1992 tarihinde yayınlanan 1 seri numaralı muhasebe sistemi uygulama genel tebliği'nde sunulan 7/a ve 7/b seçeneklerinden herhangi birinin uygulanması ile kayıt altına alınıp izlenmektedir. çalışmada, ulaştırma türleri arasında yer alan karayolu, havayolu, denizyolu ve demiryolu ulaştırma işletmelerinde hizmet sunumu sırasında ortaya çıkan maliyetler ve bu maliyetlerin kaydedilip izlenmesinde kullanılabilecek seçenekler hakkında bilgilere yer verilmiştir.

farklı disiplinlerin birbirleri ile ilişkilendirilerek öğrenilmesi bireylerin fen-teknolojitoplum bağını kurmalarına olumlu katkılar sağlamaktadır. bu noktadan hareketle çalışmanın amacı; doğrusal ve düzlemde hareket ünitelerinde matematiksel modelleme kullanılan fizik derslerindeki ilişkilendirme ile öğretmen adaylarının ilgileri arasındaki ilişkiyi belirlemektir. bu amaç doğrultusunda uygulama öncesinde gönüllülük esas alınarak 8 ve uygulama sonrasında amaçlı belirlenen 10 fen bilgisi öğretmen adayı ile yarı yapılandırılmış mülakatlar, ayrıca matematiksel modelleme uygulamaları süresince 17 ile 23 sayısı arasında değişen öğretmen adayı ile gözlemler yürütülmüştür. çalışmada mülakatlardan elde edilen verilerin analizinde tümevarımsal tematik analiz, gözlemlerden elde edilen verilerin analizinde ise tümdengelimsel analiz kullanılarak veriler incelenmiştir. araştırma sonucunda; disiplinler arası ilişkilendirme kullanılarak yürütülen derslerde öğretmen adaylarının ilgilerinin artmasına paralel olarak matematik, fizik ve günlük hayatla ilişkilendirme düzeylerinin de geliştiği ortaya çıkmıştır. bu bağlamda farklı disiplinler arası ilişkilendirme yöntemlerinin kullanılarak öğretmen adaylarının ilgilerinin gelişimlerinin araştırılabileceği önerilmektedir

bilimsel bir inceleme alanı olan eğitim yönetimi yirminci yüzyılın ikinci yarısından itibaren entelektüel bir çatışma sahasına dönüşmüştür. alanda yaşanan tartışmalar pozitivizme dayalı geleneksel bilim ile onun eleştirisini yapan bilim çevreleri arasında cereyan etmiştir. son yıllarda alandaki tartışmalara evers ve lakomski’nin de katıldığı görülmektedir. evers ve lakomski hem mantıksal pozitivizmin, hem de onun eleştirini yapan paradigma yaklaşımının temelci epistemolojiye dayandığını öne sürmüştür. evers ve lakomski, temelci epistemolojinin eleştirisine dayalı olarak eğitim yönetimi için uygun epistemolojik çerçevenin natüralist bağdaşımcılık olduğunu savunmuştur. bu kapsamda evers ve lakomski doğa bilimleri ile bağdaşım içerisinde olan ve değerler ile insan öznelliğini de içine alan bütüncül bir eğitim yönetimi bilimi tasavvur etmiştir. bu genel çerçeveye dayalı olarak bu çalışmada evers ve lakomski’nin geleneksel bilim eleştirisini hangi argümanlara dayandırdıkları ve natüralist bağdaşımcı epistemolojiye dayalı post-pozitivist bilimi nasıl gerekçelendirdikleri tartışılmıştır.

bu çalışmada, nil tilapia balıklarının rasyonuna vitamin e (alfa-tokoferol asetat) katkısının spermatolojik parametreler (sperm motilitesi, yoğunluğu ve ph’sı) ve malondialdehit (mda) düzeyleri üzerine olan etkisi araştırıldı. çalışmada her bir deneme grubunda 12 balık olmak üzere toplam 48 tilapia balığı kullanıldı. balıkların beslenmesi için %32 oranında ham protein içeren bir kontrol rasyonu hazırlandı. bu rasyona 80 mg/kg, 160 mg/kg ve 240 mg/kg miktarlarında vitamin e ilave edilerek sırasıyla d1, d2 ve d3 nolu deneme rasyonları oluşturuldu. tilapia balıklarının canlı ağırlıklarının %4’ü oranında hazırlanan rasyon, 3 ay süreyle günde üç öğün halinde 25±1 °c su sıcaklığında verildi. çalışmanın sonunda, d1 ve d3 gruplarında kontrol grubuna göre mda düzeylerinin sayısal olarak arttığı ancak bu artışın istatistiksel olarak önemsiz olduğu belirlenmiştir (p>0,05). d2 grubunda sperm motilitesinin ve sperma ph’nın sayısal olarak arttığı, ancak bu artışın istatistiksel olarak önemsiz olduğu (p>0,05) belirlenmiştir.

hayvancılık, göçerevli yaşamdan yerleşik yaşama kadar insanlık için daima ekonomik ve yaşamsal bir önem gösterir. hayvanlar, avlanmayla temel ihtiyaçların giderilmesinin yanı sıra bağ, bahçe, tarım işlerinde de gücünden yararlanılan insanlık için önemli canlılardır. tabiatla bu denli iç içe yaşayan bir millet olan türkler, hayvanları yaşamsal faaliyetlerini ve ekonomilerini devam ettirmenin yanı sıra kültürlerine, yaratmalarına ve edebiyatlarına da dâhil etmişlerdir. türk kültür tarihi içerisinde önemli bir yere sahip olan hayvanlarla ilgili hem motif incelemesi olarak hem de meslek folkloru bağlamında birçok kitap, tez, makale çalışmaları yapılmıştır. türk kültür tarihinde boğa-öküz adlı bu eser, hayvancılık özelinde sığır yani öküz, inek, boğa ve geyik gibi hayvanların hem halk anlatmalarındaki hem de toplumsal, kültürel ve ekonomik hayattaki yeri ile önemi üzerine araştırmalar yapılarak detaylı bir şekilde değerlendirmeler yapılmış, ayrıca sığırın devlet ve millet olma yolundaki yeri üzerinde durulmuştur.

öğretmen düşünme stilleri ölçeği öğretmenlerin eğitim ortamları ve sürecinde zihin yapılarının dışa yansımaları ve farklı şekillerde organize olmuş düşünme süreci biçimlerini tespit etmek üzere sternberg (1998) tarafından geliştirilmiş bir ölçektir. bu ölçek her biri 7 maddeden oluşan yasamacı–yürütücü–eleştirel (fonksiyonlar); yenilikçi–tutucu (eğilimler); bütünsel–kısmi (düzeyler) 7 alt ölçek olmak üzere toplam 49 maddeden oluşmaktadır. çalışmada ölçeğin türkçeye uyarlanmasında geri-çeviri tekniği kullanılmış ve özgün ölçeğe eşdeğerliliği deneysel olarak sınanmıştır. özgün ölçek ile türkçe formu puanları arasında yapılan karşılaştırmalar sonucunda elde edilen oldukça anlamlı korelasyon değerleri ve anlamsız t- değerleri ölçeğin türkçe formunun özgün forma eşdeğer olduğunu yansıtmaktadır. ayrıca türkçe formla ilgili yapılan çalışmalarda oldukça yüksek düzeyde test-tekrar test güvenirliği ve iç-tutarlılık katsayıları elde edilmiştir. yine her bir alt ölçek bazında her bir maddenin madde-toplam, madde-kalan ve ayırt-edicilik değerleri hesaplanmıştır. tüm bulgular ölçeğin geçerli ve güvenilir olduğunu yansıtmaktadır.

okuma, bilişsel olduğu kadar duyuşsal bir süreci de kapsamaktadır. duyuşsal boyutun alt ulamlarından birisi olan özyeterlik algısı, okuma sürecinde anlama ve anlamlandırmayı etkilemektedir. bu çalışmanın amacı, okuma özyeterlik algısı ile okuduğunu anlama becerisi arasındaki çok boyutlu ilişki çerçevesinde alanyazına farklı örneklemler üzerinde gerçekleştirilmiş araştırma bulgularını kazandırarak alanyazının derinleşmesine katkı sağlamaktır. bu bağlamda antalya ili evren olarak belirlenmiştir. bu evrenden tesadüfi olarak belirlenen 1033 öğrencinin oluşturduğu örneklemden veriler toplanmıştır. okur özyeterlik ölçeği ve okuma anlama testi soruları aracılığı ile toplanan veriler spss programına yüklenerek çözümlenmiştir. verilerin işlenmesinde spearman sıra farkları korelasyon katsayısı hesaplanmıştır. ortaya çıkan sonuca göre 8. sınıf öğrencilerinin özyeterlik algısının yüksek olduğu tespit edilmiştir. özyeterlik algısı ve okuma anlama arasındaki ilişki de orta düzeyde ve anlamlı pozitif bir ilişki şeklinde bulgulanmıştır. elde edilen bulgular alanyazındaki ilgili araştırmalarla tartışılarak sonuç bölümünde sunulmuştur.

son dönemde osmanlı i̇mparatorluğu'nda modern anlamda yapılan nüfus sayımlarının sonuçlarını içeren nüfus defterlerinin transkripsiyonuna ilişkin çalışmalar artarak devam etmektedir. ii. mahmut döneminde gerek asker gerekse vergi kaynaklarının tespitine yönelik geniş bir ıslahat hareketinin bir parçası olarak değerlendirebileceğimiz bu sayımlar yerleşim birimlerinin demografik ve iktisadi yönüne ilişkin önemli bilgiler vermektedir. bu çalışmada, anadolu'nun en batı ucunda ege denizi'ne uzanan bir yarımada üzerinde bulunan çeşme kazası'nın h. 1258/ m. 1842-1843 tarihli nüfus sayım sonucunu içeren başbakanlık devlet arşivleri genel müdürlüğü osmanlı arşivi'nde, nfs.d koduyla 2921 numaralı defterdeki veriler değerlendirilecektir. 20 x 55 cm. ölçülerinde 36 sayfadan oluşan defter, çeşme merkezdeki musalla ve cami-i cedid mahalleriyle çeşme'de ikamet eden bekâr nüfusun yanı sıra çeşme, ovacık, kadıovacık, sıradamlar, birgi, zeytuncuk ve karaköy ile alaçatı'nın yukarı ve aşağı mahallelerindeki müslüman hane reisleri ve bekâr nüfusuna ilişkin verileri içermektedir.

gençlik ve spor bakanlığı (gsb) tarafından düzenlenen gençlik kampı uygulamalarının gençlik kampı liderlerine göre değerlendirilmesi amaçlanmıştır. araştırmada, nitel araştırma tekniklerinden durum çalışması yöntemi kullanılmıştır. örneklem seçiminde ise amaçlı örnekleme yönteminden “kolay ulaşılabilir durum örneklemesi” yöntemi tercih edilmiştir. görüşme verileri yazıya geçirilerek düzenlenmiş, anlamlı veriler saptanarak temalar çıkartılmış, temalara bağlı olarak kodlar oluşturulmuş ve veriler organize edilerek araştırma sonuçları yazılmıştır. liderler tarafından kampların gençlerin sosyalizasyon, kültürel etkileşim, grup aidiyeti ve iletişim gibi sosyal becerileri üzerinde etkili olduğu kadar özgüven ve öz farkındalık gibi kişisel gelişimlerine de katkı sağladığı belirtilmektedir. elde edilen veriler sonucunda, gsb tarafından tüm yurt geneline uygulanan gençlik kampı faaliyetlerinin gençlerin bireysel ve sosyal gelişimlerine etkili olduğu görüşü ortaya çıkmıştır. gençlik kampı liderleri kamp süre içerisinde uygulanan programın etkinliğini olumlu olduğu kadar olumsuz yönlerinin olduğunu belirtmişlerdir. katılımcılar “kamp lideri” eğitiminde bazı önemli konulara dikkat çekerek önerilerde bulunmuşlardır

kistik ekinokokkoz dünyada olduğu gibi ülkemizde de yaygın görülen, sağlık ve ekonomik açıdan yük getiren önemli bir halk sağlığı sorunudur. bu çalışmanın amacı hemşirelik öğrencilerinin kistik ekinokokkoz hakkındaki bilgi düzeylerini ve tutumlarını belirlemektir.yöntem: kesitsel tipteki bu araştırma, şubat-mayıs 2016 tarihleri arasında çorum ilinde yapıldı. hitit üniversitesi sağlık yüksekokulu’nun hemşirelik bölümünde öğrenim gören gönüllü ve ulaşılabilen 364 öğrenci örneklem kapsamına alındı. araştırmanın verileri, üç aşamalı bir anket formu ile toplandı. anket formunun ilk aşaması tüm öğrencilere yönelik olup bu aşamada öğrencilerin sosyodemografik özellikleri yer aldı. anket formunun ikinci aşaması ise kistik ekinokokkoz hastalığını bildiğini belirten öğrencilere yönelik olup öğrencilerin kistik ekinokokkoz ile ilgili bilgi düzeylerinin değerlendirilmesi amacıyla hazırlandı. öğrencilerin kistik ekinokokkoz ile ilgili tutumlarının incelenmesinde belirleyici olan “köpeğiniz var mı?” sorusu oldu. araştırmanın verileri spss 17.0 paket programında değerlendirildi. kategorik değişkenlerin analizinde ki-kare testi kullanıldı. bağımlı ve bağımsız değişkenler arasındaki ilişki lojistik regresyon analizi ile belirlendi. p

yirminci yüzyılın son çeyreğinde kamu hizmeti sunumunda meydana gelen değişimler birçok araştırmanın konusu olmuştur. daha önce geçerli olan yönetim araçlarının kökten değişimine yol açan bu süreç, çok geçmeden tüm dünyayı etkisi altına almayı başarmıştır. artık kamu hizmeti anlayışı da iki farklı perspektifte yorumlanmaktadır. bunlardan ilki klasik bağlamda devlet iktidarı veya kamu yararı adına hareket etmeye dayalı kamu hizmeti anlayışı, diğeri bir işletme tekniği olarak kamu hizmeti anlayışıdır. bu çalışmanın amacı kamu hizmeti anlayışında yaşanan değişimin genel aşamalarına değinerek türkiye’deki yönetim geleneği çerçevesinde incelenmesidir. kamu hizmeti anlayışında yaşanan değişimi teorik zeminde ele alan çalışma, konuya ilişkin literatür taranarak değerlendirilmiştir. bu kapsamda kamu hizmeti anlayışındaki değişim robert b. denhardt ve janet v. denhardt’ın üç aşamada ele aldığı gibi klasik kamu yönetimi, yeni kamu i̇şletmeciliği ve yeni kamu hizmeti yaklaşımlarından yola çıkılarak incelenmiştir. çalışmada söz konusu yaklaşımların türk kamu hizmeti anlayışındaki değişimine olan katkısı yerleşik yönetim geleneği ve kültürü çerçevesinde ele alınmıştır.

bu çalışmada, terörizmin uluslararası ticarete olan etkisi ortadoğu ve kuzey afrika ülkeleri ele alınarak incelenmektedir. 1980 yılından başlayarak ve özellikle 1990’lardan itibaren dünya ticareti hızla gelişmiştir. 1980-2016 yılları arasında uluslararası ticaretin gelişmesi yolunda çok önemli siyasi ve bilimsel gelişmeler olmakla beraber terör olaylarındaki hızlı artış uluslararası ticarette belirli sınırlamalara neden olmuştur. globalleşme olgusuyla birlikte uluslararası ticaret olabildiğince genişlemeye başlamıştır. i̇nternet ve bilişim teknolojilerindeki gelişimde ticaretin çok daha hızlı kolay yapılmasını sağlamıştır. özellikle ülkelerarası hizmet ticaretinde çok hızlı büyümeler meydana gelmiştir. bu olumlu gelişmelerle birlikte uluslararası terörizm dünya ticareti üzerine olumsuz etkide bulunmaktadır. 1980-2016 yılları arasında terör olaylarının artması ticari faaliyetlerde azalmaya yol açtığına dair önemli ipuçları vardır. bu çalışma terörizmin ortadoğu ülkelerinin dış ticaretini etkileyip etkilemediğini analiz etmektedir. çalışmada 1980-2016 yılları arasında dış ticaretin teröre karşı duyarlılığı esneklik kavramı ile ölçülmüş ve terörizmin uluslararası ticaret üzerindeki birtakım etkilere sahip olduğu tespit edilmiştir.

tarama deseniyle yürütülen bu araştırmanın amacı hizmet öncesi öğretmen adaylarının bir matematik öğretmeni olarak kendilerine ve matematiği öğrenen öğrenciye yönelik imajlarını incelemektedir. araştırmaya 424 hizmet öncesi öğretmen adayı katılmıştır. verileri toplamak projektif bir test olan çizim testi kullanılmıştır. verilerin analizinde temalar ve kodlar belirlenmiş, frekans ve yüzdelere yer verilmiştir. kendilerini matematik öğretmeni olarak hayal ettikleri çizimlerinde matematik öğretmeninin en çok ders anlattığını, öğrencilerin en çok ders dinlediğini ifade etmişlerdir. en az, matematik öğretmeninin olumsuz duyguya sahip olduğu ve sınav yaptığını; matematiği öğrenen öğrencilerin derse ilgisiz ya da sınav olduğunu ifade etmişlerdir. matematik öğretmeninin çoğunlukla güleryüzlü, ayakta olduğu ve yazı tahtalarına daha çok dört işlem ifadelerini yazdığını gösteren çizimler yapmışlardır. matematiği öğrenen öğrencilerin çoğunlukla sıralarında olduğunu göstermişlerdir. bu çalışmanın bulgularının matematik programları, matematik eğitimi, öğretmen eğitimi ve imajlar konusunda çalışma yapacak olan araştırmacılara, eğitimcilere ve politika yapıcılara katkı sağlayacağı düşünülmektedir.

küçük ve orta büyüklükteki işletmeler (kobi̇), genellikle bir ülkede iktisadi kalkınmanın en önemli unsurları arasında sayılmaktadırlar. bunlar aynı zamanda hem istihdam yaratma hem de ekonomik refahın daha etkin dağılımı açısından önemli bir işlev görmektedirler. benzer şekilde, kobi̇’ler etkin bir rekabet ortamının sağlanması amacına da hizmet eden ekonomik birimlerdir. hatta bunlar uygulamada “rekabet politikasının yeni favorileri” olarak da adlandırılmaktadırlar. bununla birlikte, kobi̇’lerin serbest piyasa ekonomisinde diğer büyük işletmeler ile rekabet edebilmeleri, finansal açıdan da güçlü bir konumda olmalarına bağlıdır. bu ancak onların ihtiyaç duydukları anda kredi gibi finansal kaynaklara çabuk, kolay ve etkin bir şekilde ulaşabilmeleri ile mümkündür. bu nedenle birçok ülke uygulamasında kobi̇’lerin finansal sorunlarının çözümüne yönelik spesifik yasal düzenlemeler bulunmaktadır. ticari i̇şlemlerde taşınır rehni kanunu, başta kobi̇’ler olmak üzere, genel anlamda işletmelerin finansmana erişiminin kolaylaştırılması suretiyle rekabet güçlerinin artırılması amacıyla hazırlanmıştır.

bu makalede ülkemizin lokomotifi olan tekstil sektörünün alt sektörü iplik işletmelerindeki verimlilik durumu ve meydana gelen kayıplar incelenmiştir. araştırmada üretim kayıpları incelenerek meydana gelebilecek kayıplar konusunda işletme yöneticileri ve çalışanlarının bilgilendirilmesi amaçlanmıştır. i̇plik sektöründeki hammaddenin nihai ürün oluncaya kadarki kayıpları ve bunu etkileyen verimlilik durumu tek bir iplik işletmesinde yapılmış olup işletmedeki tüm makinelerde araştırılmıştır. çalışmada verimliliğin tanımı ve işletmeye olan katkıları ve öneminden bahsedilmiştir. yapılan uygulama ile işletmedeki her bir iplikçilik sistemi için fire ve buna bağlı olarak verimlilik kayıpları detaylandırılarak tablolar ile verilmiştir. i̇şletme genelindeki tüm makinelerde olması gereken ile olan kayıplar arasında farklılıklar olduğu ve kaybın az olmadığı tespit edilmiştir. dolayısıyla verimlilik değerleri normal sınırların altında kalmıştır. kayıpların olduğu makineler ve miktarları ile buna bağlı olarak verimlilik kaybını azaltmak için tespitler yapılmıştır. i̇şletme yöneticilerine bu konuda makinelerde ve genel olarak işletmede yapılması gerekenler ile ilgili önerilerde bulunulmuştur.

19.yüzyılda avrupa kıtasında atılan bilimsel adımlar, toplumların gündelik yaşamlarında büyük değişimler yaratan icatlarla taçlandırılmıştır. 20.yüzyılın ilk yarısında yaygınlaşan ve gündelik hayatın bir parçası haline gelen radyo, geleneksel iletişim anlayışında köklü bir değişim yaratmıştır. radyo, cumhuriyetin ilk yıllarından itibaren türkiye’de de kullanılmaya başlanmış, 1927 yılında i̇stanbul ve ankara radyosunun faaliyete geçmesi ile birlikte, radyo dinleyicilerinin sayısı hızla artmıştır. radyo yayınlarına büyük ilgi gösteren i̇zmir şehri, şehir radyosuna 1950 yılında kavuşmuştur. 1950 yılında, i̇zmir fuarı süresince yayın yapması için kurulan radyo istasyonu, 1951 yılında i̇zmir belediyesi tarafından satın alınarak sürekli yayın yapan bir kuruma dönüştürülmüştür. fuar alanında bulunan kültürpark’taki bir barakada faaliyete başlayan i̇zmir radyosu, 1951 yılında yine fuar alanı içinde bulunan atlıspor kulübünün binasına taşınarak, daha geniş imkânlara kavuşmuştur. 1952 yılında basın yayın ve turizm genel müdürlüğüne devredilen ve 1953 yılında yapılan yasal düzenleme ile devlet radyosu haline getirilen i̇zmir radyosu, günümüzde de faaliyetlerini sürdürmektedir.

bu çalışmada ilkokul sınıflarında okuyan öğrencilere verilmesi konusunda tartışmalara oldukça açık olan ev ödevlerinin, matematik dersinin içeriği, programın amaçları ve kazanımlarıyla örtüşüp örtüşmediği incelenmiştir. bu incelemede öğretmenler tarafından verilen ödevler ve ödevleri incelenen sınıf öğretmenlerinin görüşlerine odaklanılmıştır. üst sosyo-ekonomik düzeyde yer alan bir özel okul, alt ve orta sosyo-ekonomik düzeyde iki devlet okulu olmak üzere toplamda üç ilkokulda yer alan 2. sınıf öğrencilerinden toplanan ödevlerin ilkokul programının hedeflerine ve beklenen kazanımlara uyup uymadığına bakılmıştır. aynı zamanda ödevlerin veriliş amaçları ve öğrencilerin bilişsel düzeylerine uygun olup olmadığı da değerlendirilmiştir. çalışmanın verileri, her üç sosyo-ekonomik düzeyden birer okuldan 2012-13 eğitim öğretim yılı güz yarıyılına ait tüm ev ödevlerinin alınması ile toplanmıştır. diğer taraftan, bir dönem boyunca verdikleri ödevlerin incelendiği üç sınıf öğretmeni ile de yarı-yapılandırılmış bireysel görüşmeler yapılmıştır. verilerin nitel olarak toplanıp analiz edildiği çalışmada verilen ödevlerin büyük bir kısmının kazanımlara uygun olmadığı, uygun olanların ise uygulanmasında hatalar bulunduğu bulunmuştur.

türk edebiyatının zirve şahsiyetlerinden olan necip fazıl kısakürek, şiir, tiyatro ve hikâye başta olmak üzere birçok edebî türde eserler vücuda getirmiştir. i̇nsanı zaafları, korkuları, arzuları vb. duygularıyla kavramış ve onu bu hususiyetleriyle başarılı bir şekilde eserlerinde anlatmıştır. bu çalışmamızda, onun hikâyelerim adı altında toplanan bütün hikâyelerinde çok önemli yer tutan ölüm teması üzerinde durulmuştur. bu temanın yer aldığı bütün hikâyelerde ölümün nasıl işlendiği, hikâye kurma tekniğinde nasıl bir işlev üstlendiği ve bu tema etrafında ne gibi mesajlar verilmek istendiği değerlendirilmiştir. bu değerlendirmenin yanında hikâyelerinde necip fazıl’ın hayatında geçirdiği büyük değişimin izleri de tespit edilmiştir. sonuçta, bir zamanlar yazar için en büyük korku kaynağı olan “ölüm” ilâhî düşünceyle tanışmasından sonra azap kaynağı olmaktan uzaklaşır. hatta öncekinin tersi bir durum gelişmeye başlar ve necip fazıl, ölüm meleği olan azrail’e “hoş geldin” diyecek bir noktaya varır.

fransız feminist yazar elisabeth badinter, annelik sevgisinin kadının doğasından kaynaklanan içgüdüsel bir duygu mu yoksa toplumsal kabullerle birlikte değişiklik gösteren, zamanın ruhuna göre kapsadığı davranış kalıplarının farklılaştığı bir duygu mu olduğu sorusu etrafında çalışmalar ortaya koymuştur. yazarın türkçeye çevrilen ilk eseri 17. yüzyıldan günümüze bir duygunun tarihi: annelik sevgisi, annelik sevgisinin geçmiş yüzyıllardan günümüze kapsamının ne yönde ve nasıl değiştiğini konu ederken kadınlık mı? annelik mi? adlı eseri bir anlamda diğerinin devamı niteliğindedir. kadınlık mı? annelik mi? adlı eserinde yazar özellikle fransız toplumundan örnekler ile çağdaş orta sınıf kadınlarının annelik yaparken karşılaştıkları çelişkiler ve nedenleri üzerinde durmaktadır. felsefe alanında lisansüstü çalışmalarını yaptığı 1966-1970 yılları arasında üç çocuk dünyaya getiren ve çocuk yetiştirdiği dönemde akademik çalışmalarına devam eden yazarın yaptığı tartışmalar bir bakıma kendi annelik ve kadınlık kimliği ile bağlantılı olarak yaşadığı ikilemler karşısında bir hesaplaşma niteliği taşımaktadır.

bu çalışma sınıf ve okul öncesi öğretmenlerinin sınıflarındaki farklı etnik köken (çerkez, kürt, arnavut) ve sosyo ekonomik düzeydeki (sed) ailelerden gelen çocuklara yaklaşımlarını mesleki etik değerler açısından detaylı bir şekilde değerlendirebilmeyi amaçlamıştır. araştırmanın katılımcıları samsun ilinin çeşitli bölgelerindeki okullarda görev yapmaktadırlar. öğretmenlerden dördü okul öncesi, on biri ise sınıf öğretmenidir. öğretmenlerin mesleki deneyimleri 8-30 yıl arasında değişmekte olup yedisi köy okulunda, sekizi ise il merkezinde bulunan okullarda çalışmaktadırlar. araştırmada nitel araştırma yöntemlerinden olgu bilim deseni kullanılmıştır. öğretmenlerin farklı etnik köken ve sosyo-ekonomik düzeydeki ailelerden gelen çocuklara yaklaşımlarını belirleyebilmek için yarı yapılandırılmış görüşme tekniği kullanılmıştır. görüşmeler ortalama olarak 30 ile 50 dakika arasında sürmüştür. araştırmada elde edilen veriler betimsel veri analizi tekniği kullanılarak çözümlenmiştir. araştırma sonucunda, araştırmaya katılan öğretmenlerin davranışları meslek etiği kodları üzerinden incelendiğinde en fazla eşitlik, tarafsızlık ve adalet gibi kodlarda ikileme düştükleri görülmektedir.

bilindiği gibi öğretim programları çağın ve toplumun ihtiyaçları göz önüne alınarak hazırlanmalıdır. araştırmanın amacı ülkemizde 2018 yılından beri uygulanan sosyal bilgiler öğretim programı hakkında öğretmenlerin görüşlerini ortaya koymaktır. bu çalışmada program kazanımları, programın uygulanmasında karşılaşılan sorunlar ve ideal bir sosyal bilgiler programının sahip olması gereken unsurlar öğretmen görüşlerine göre ortaya konmuştur. bu amaçla i̇zmir ilinde millî eğitim bakanlığına bağlı devlet okullarında görev yapan 20 sosyal bilgiler öğretmeniyle görüşme yöntemi ile bilgi toplanmıştır. bu çalışma nitel araştırma yöntemlerinden biri olan durum çalışması şeklinde desenlemiştir. elde edilen veriler içerik analizi yöntemi ile analiz edilmiştir. araştırma sonucuna göre, güncellenen program kazanımları hakkında olumsuz görüş belirten öğretmen sayısı olumlu görüş bildiren öğretmen sayısından fazladır. mevcut programda tarih ve coğrafya disiplinine ilişkin konuların ağır ve yoğun olduğu ortaya konmuştur. programın uygulanmasında pek çok eksiklik olduğu anlaşılmıştır. bunlar, ders saatinin az olması, ders kitaplarından kaynaklanan eksiklikler, okulların fiziki yetersizliği, ailelerin sosyo-ekonomik seviyesinden kaynaklı sorunlardır.

kadının istihdamı ve sosyal güvenliğine bakış açısı ve uygulamaları ülkelerin gelişmişlik düzeylerini gösterir. bu bakış açısı aynı zamanda o ülke toplumunun insana verdiği önemi, evrensel değerleri kabulünü ve olgunluğunu ifade eder. bir toplumun bu olumlu bakış açısını yakalaması ve eşit bir toplum oluşturma düşüncesi uzun bir süreç alır. toplumların kadına bakış ve değerlendirmelerinde kadimden gelen büyük engeller, değişimler ve dönüşümler yaşanmaktadır. bu aydınlanmayı sağlamak için bir toplumda aktivistlere, âkil bireylere, önderlere, politika yapıcılara ve çağdaş sivil toplum kuruluşlarına ihtiyaç vardır. çalışma hayatında kadının istihdamı ile birlikte ona sosyal güvencelerini vermek, kayıt altına almak, sektörel anlayışın değişmesi, yasama ve yürütmenin bu prosedürü kolaylaştırması ile yakından ilgilidir.bu çalışmada türkiye’de kadın istihdamının paradigma değişimi ve onlara sağlanan sosyal güvenliğin boyutları incelenecek, gelinen noktada kadın istihdamı ve sosyal güvenlikte yaşanan problemler için çözüm önerileri getirilecektir.

nf-κb yirminci yüzyılın sonlarında açığa çıkarılmış bir transkripsiyon faktörüdür. başlarda immün hücrelerde varlığı gösterilirken ilerleyen çalışmalarda organizmadaki hemen hemen bütün hücrelerde mevcut bulunduğu ortaya konulmuştur. 500’e yakın genin aktivasyonunda yer alan nf-κb immün cevap süreci, hücre döngüsü, sağkalımı, proliferasyonu ve gelişiminin yanı sıra plastisite ve bellek oluşumu gibi mekanizmalarda da etkinlik göstermektedir. merkezi sinir sisteminde (mss) nf-κb uzun süreli potansiyasyon (long-term potentiation-ltp) sağlanmasında etkinliği ile plastisiteyi ve dolayısıyla bellek oluşumunu etkilemektedir. bunlara ek olarak, nörodejenerasyonun üzerinde inflamasyonun etkisinin önemine dair çalışmalar son yıllarda artış göstermiştir. i̇nflamasyonun kilit mekanizmalarının bazılarında nf-κb merkezi rol oynamaktadır. çalışmamızda plastisite ve bellek oluşum mekanizmalarına ek olarak, nörodejeneratif seyir izleyen huntington hastalığı (hh), parkinson hastalığı (ph), alzheimer hastalığı (ah) ve multiple skleroz (ms) hastalıklarının patogenezinde nf-κb’nin etkileri incelenmiştir. nöronal plastisite ve belirtilen hastalıkların mekanizması ve patogenezinin nf-κb ile olan ilişkisine dair literatürdeki veriler taranmış ve toparlanmıştır.

bu araştırmada, bazı yağlık ayçiçeği çeşit (tunca, pactol, dkf 2525 ve tarsan1018) ve hatlarının (çnr 12-9, çnr 11-12, çnr 12-3, çnr 12-13, çnr 10-24, çnr 12-12) erzurum ekolojisine adaptasyonları ve verim potansiyellerinin belirlenmesi amaçlanmıştır. doğu anadolu tarımsal araştırma enstitüsü pasinler lokasyonunda 2013 ve 2014 yıllarında tesadüf blokları deneme desenine göre, 4 tekrarlamalı olarak yürütülmüştür. araştırmada, tabla çapı (cm), bitki boyu (cm), bin tane ağırlığı (g), tane verimi (kg da-1), yağ oranı (%) ve yağ verimi (kg da-1) gibi parametreler incelenmiştir. i̇ncelenen bütün parametreler bakımından çeşit ve hatlar arasında önemli farklılıkların bulunduğu belirlenmiştir. çeşit ve hatların verim ve tarımsal özellikleri birlikte değerlendirildiğinde çnr 11-12 ve çnr 12-12 nolu hatlarının erzurum ekolojik koşullarına diğer hat ve çeşitler kadar uygun olmadığı saptanmıştır. sonuç olarak, incelenen birçok özellik yönünden üstün olan çnr 10-24 ve çnr 12-9 hatlar ile çalışmalara devam edilmesinin uygun olacağına karar verilmiştir.

limited şirket ortakları kural olarak yalnızca limited şirkete karşı sorumludur. bu sorumluluk, ortakların şirkete getirmeyi taahhüt ettikleri sermaye payı borcundan ve eğer anasözleşmede öngörülmüşse ek ödeme ve yan edim yükümlülüklerinden doğar. ortakların belirtilen sorumluluğunun istisnalarından biri, amme alacaklarının tahsil usulü hakkında kanun’un (aatuhk) 35. maddesinde yer alır. maddeye göre; “limited şirket ortakları, şirketten tamamen veya kısmen tahsil edilemeyen veya tahsil edilemeyeceği anlaşılan amme alacağından sermaye hisseleri oranında doğrudan doğruya sorumlu olurlar ve bu kanun hükümleri gereğince takibe tâbi tutulurlar”. limited şirket ortaklarının kamu borçlarından sorumluluğunda, öncelikle şirketin kanuni temsilcilerinin takibinin gerekli olup olmadığı hususu ise tartışmalıdır. danıştay 11.12.2018 t., 2013/1 e., 2018/1 k. sayılı i̇çtihadı birleştirme kararıyla, şirketin ortaklarından önce, kanuni temsilcilerinin takibinin gerekli olmadığına karar vermiştir. bu çalışmada limited şirket ortaklarının şirketin kamu borçlarından sorumluluğu, danıştay’ın sözü edilen kararı bağlamında incelenecektir.

yaygın bir antibiyotik olan amoksisilinin analizinde yüksek performanslı sıvı kromatografisi (hplc) kullanılmaktadır. i̇laç endüstrisinde gerçekleştirilen analizlerde zaman ve maliyet önemlidir. bu nedenle bu çalışmada hplc ile amoksisilin analizinde optimizasyon için kemometrik yöntemler kullanılmıştır. mobil fazın metanol oranı, ph’sı ve akış hızı faktör olarak, alıkonma zamanı, pik alanı ve pik yüksekliği cevap yüzeyi olarak belirlenmiştir. faktörler ve cevap yüzeyleri arasındaki bağıntı design expert 7.0.0. programı kullanılarak elde edilmiştir. optimizasyon, alıkonma zamanı 5-6 dakika tutularak gerçekleştirilmiştir. deneysel optimizasyon değerleri merkezi bileşik tasarım yöntemiyle hesaplanan değerlerle karşılaştırıldığında, ph için %99,6, akış hızı için %95, metanol yüzdesi için %98 doğruluk tespit edilmiştir. phenomenex c18 100a (250×4,00 mm, 5 µm) kolonunun kullanıldığı yöntemde optimum koşullar %15 metanol, ph 8,5 ve akış hızı 0,8 ml/dk şeklinde belirlenmiş, yöntemin belirleme sınırı (lod, alan için) 0,0134 mg/l ve tayin sınırı (loq, alan için) 0,0452 mg/l olarak saptanmıştır.

bu çalışmanın amacı bist-100 endeksinden seçilen hisse senetleri oluşturulan portföyün toplam risklerinin ölçülmesi ve toplam risklerinin sistematik ve sistematik olmayan risk bileşenlerine ayrılmasıdır. çalışmada her hangi bir menkul kıymetin beklenen getirisi ile riski arasındaki ilişkiyi göstermeye çalışan sermaye varlıklarını fiyatlandırma modeli kullanılmıştır. model toplam risklerin sistematik ve sistematik olmayan riskler olarak ayrıştırılması açısından yatırımcılara önemli bir yol göstericidir. çalışmada bist-100 endeksinde yer alan 30 adet hisse senedinden varsayımsal bir portföy oluşturulmuştur. hem oluşturulan portföyün hem de portföyü oluşturan hisse senetlerinin riskleri ölçülmüş daha sonra ölçülen riskler bileşenlerine ayrılmıştır. ayrıca portföyün ve portföydeki hisse senetlerinin riske maruz değerleri hesaplanmış ve riske maruz değerlerde risklerine göre bileşenlerine ayrılmıştır. çalışma ile yatırımcıların karşılaşabilecekleri riskler ve bu risklerin bileşenleri varsayımsal bir portföy üzerinden gösterilmeye çalışılmıştır. sonuç olarak, doğru yatırım tercihlerinin yapılabilmesi için oluşturulacak portföylerdeki risk yapısı ve riskin bileşenlerinin tahminlenmesinin önemi vurgulanmıştır.

i̇ran’da kökleri yüzlerce yıl öncesine dayanan dini gruplardan birisi olan yarsan inanışı günümüzde tahran rejiminin uyguladığı insan hakları ihlalleri nedeniyle hem bölgesel hem de uluslararası araştırmacıların dikkatini çekmektedir. 12 i̇mam şiiliğini benimseyen i̇ran yönetiminin kendilerine yönelik asimilasyon politikası izlediğini iddia eden yarsan inananları, tahran rejimine karşı zaman zaman protesto gösterileri düzenlemektedir. son yıllarda binlerce üyesi özellikle avrupa ülkelerine iltica eden yarsan inanışıyla ilgili literatürde kısıtlı bir yazın bulunmaktadır. farklı din ve mezheplerin bir karışımı olarak tanımlanabilecek bu inanış, özellikle ortadoğu’da dini ve mezhepsel yapılar çalışan bilim insanlarınca ilginç bir çalışma konusu teşkil edebilecektir. buradan hareketle bu çalışmada yarsan inancının tarihsel arka planı ve temel esasları incelenmiş, daha sonra da günümüzde i̇ran siyasal ve dini yapısında yarsan inanışıyla ilgili hangi meselelerin gündeme geldiği ele alınmıştır. çalışmanın başlıca amacı hem yarsan inancı hem de bu inanışa benzer yerel dini yapıların sosyolojine dair araştırmacıların dikkatini çekmektir.

hellenistik dönem’de karadeniz bölgesi’nde yerel ve ithal çok çeşitli seramik grupları görülmektedir. bu gruplar dışında kültürel, sanatsal ve fonksiyonel olarak dikkat çeken pişmiş topraktan üretilmiş bir diğer buluntu grubunu, figüratif, bitkisel ve geometrik motifl erle bezenmiş kandiller oluşturmaktadır. karadeniz bölgesi’nde ele geçen kandiller, yerel üretimleri de bulunmakla birlikte, çoğunlukla rhodos, knidos, ephesos ve pergamon gibi doğu akdeniz atölyelerinden ithal edilen üretimlerdir. bu çalışmanın konusunu oluşturan kurul kalesi’nde ele geçen kandiller de batı anadolu (i̇onia) kökenli, tipolojik ve morfolojik özellikleri ile daha çok ephesos üretimleri ile bağdaştırılabilen ithal örneklerden oluşmaktadır. kalede 2010 yılından itibaren sürdürülen kazı çalışmalarında şimdiye kadar 23 adet kandil tüm veya tüme yakın halde ele geçmiş olup, bu çalışmada söz konusu örneklerden 18 adedi tipolojik ve analojik değerlendirmeye alınabilmiştir. bu örnekler, batı anadolu kökenli kandillerin mö 1. yüzyılda doğu karadeniz kıyılarındaki yayılımını ortaya koymak adına yeni veriler sunmaktadır.

günümüzde küreselleşme ile insanların bir yerden diğer bir yere göç etme süreçleri kolaylık kazanmıştır. i̇nsanların hangi sebeple olursa olsun hem göç ettikleri ülkede hem de göç verdikleri ülkede bazı değişimlere neden olduğu görülmektedir. bulundukları yerleri bırakıp yeni yerlere yerleşen insanların, gittikleri ülkede girişimcilik faaliyetlerini gerçekleştirmesi göçmen girişimcilik kavramının ortaya çıkmasını sağlamıştır. girişimciliğe başlayan göçmenlerin, girişimci olmalarında birçok nedenler ve faktörler yer almaktadır. çalışmamız da arap baharının etkisiyle ülkelerini terk etmek zorunda kalıp türkiye’ye gelen i̇stanbul’daki 11 suriyeli girişimci ile derinlemesine mülakat tekniğini kullanarak yüz yüze mülakat gerçekleştirilmiştir. bu çalışmada suriyeli göçmenleri, girişimciliğe yönlendiren bireysel faktörleri ve waldinger, aldrich, ward’ın “etkileşim modeli” kapsamında grup karakteristiklerinin ve fırsat yapılarının girişimcilik stratejilerinin belirlenmesinde ki rolü incelenmiştir. ayrıca suriye ve türkiye’nin girişimcilik açısından değerlendirilmesi ve suriyelilerin yerli halkla girişimciliğin kıyaslanması araştırmamızın amaçlarındandır. göçmen girişimcilerin ülke ekonomisinde daha aktif rol alabilmeleri için, karşılaştıkları sorunlar tespit edilmiş ve önerilerde bulunulmuştur.

üretim süreçleri sonucunda yaratılan değeri ifade eden gelirin, bireyler arasındaki dağılımı bakımından ülke ekonomilerini önemli ölçüde etkilediği iler sürülmektedir. gelir dağılımını etkileyen çok sayıda ve çeşit te unsur bulunmaktadır. bu çalışma da ekonomik büyümenin gelir dağılımının üzerindeki etkileri geçiş ekonomisine sahip seçilen on ülke için 1995-2013 yıllarına ait ekonomik büyüme ve gini değerleri kullanılarak statik panel veri yöntemi ile analiz edilmiştir. çalışmanın temel amacı kuznets ters-u hipotezinin geçiş ekonomileri için geçerliliğini test etmektir. yapılan çalışmanın bulgularına göre, geçiş ekonomisine sahip ülkelerde kuznets’in ters-u hipotezine uygun olarak ekonomik gelişmenin ilk aşamalarında gelir eşitsizliğinin arttığı tespit edilmiştir. gelişmenin sonraki aşamalarında ise ekonomik büyümenin gelir eşitsizliğini azaltıcı bir etkiye sahip olduğu tespit edilmiştir. kontrol değişkenlerinden eğitime katılım oranının istatiksel olarak anlamlı olduğu görülmüştür. kamu harcamalarının gelir eşitsizliği üzerinde etkisi istatistiki olarak anlamlı bir sonuç vermemiştir. elde edilen sonuçlar, incelenen geçiş ekonomilerine sahip ülkelerde kuznets’in ters-u hipotezini desteklemektedir.

toplumsal hafızada kalıcı izler bırakan hadiseler, edebî ürünlerin ortaya çıkmasındaki önemli etkenler arasındadır. osmanlı devleti’nin avrupa devletleri karşısında yaşadığı toprak kayıpları, o coğrafyalarda yaşayan müslüman halkın daralan bir çember halinde anadolu’ya göçüne sebep olmuştur. özellikle osmanlı’nın yıkılışına yakın zaman diliminde yaşanan balkan savaşları, başta i̇stanbul olmak üzere diğer anadolu şehirlerine yoğun bir nüfus hareketini doğurmuştur. bu çalışmada 1976-1977 yılları arasında yayımlanan ve 38 sayılık bir ömre sahip olan i̇leri yavrutürk dergisinin tüm sayıları taranarak savaş ve göç ile ilgili olan çocuk hikâyeleri tespit edilmiştir. tespit edilen bu metinler, çocuk okurlara vermek istedikleri iletiler ve bu iletilerin verilme biçimleri açısından incelenmiştir. bazı örneklerde vatan sevgisinin önemini vurgulamak adına yüksek şiddet içeren sahnelere yer verildiği görülmüştür. çocuk okurlara çeşitli değerler kazandırmak ile onları edebiyattan ve kitaptan korku ve şiddet yolu ile soğutmak arasındaki ince çizginin vurgulandığı bu çalışmada incelenen metinlerin kısa özetlerine de yer verilmiştir.

geçici koruma, bağlayıcılık arz eden uluslararası bir kaynakta tanımlanmamıştır. bununla birlikte kitlesel akın durumlarında, uygulama ile gelişmiş ve şekillenmiştir. geçici korumanın şekillenmesinde özellikle 90’lı yıllarda, eski yugoslavya ve kosova krizleri etkili olmuştur. bu dönemde, geçici korumaya yönelik en belirgin uygulama örnekleri avrupa’da kendini göstermiştir. bu dönemdeki uygulamaların ortak noktası, 1951 tarihli mültecilerin hukuki statüsüne i̇lişkin sözleşme’nin özellikle bosna ve kosova’dan yönelen kitlesel akına uygulanmasından imtina edilmesi olmuştur. bu dönemde bmmyk da bu esnek ve pragmatik uygulamayı, geri gönderme yasağının etkin şekilde işletilebilmesini güvence altına alabilmek adına desteklemiştir. 90’lardaki geçici koruma uygulamalarının uluslararası koruma rejimi ile uyumsuzluk arz eden birçok özelliği, ab’nin geçici koruma direktifi ile giderilmiştir. bu makalede, geçici korumanın avrupa coğrafyasındaki doğuşu ve gelişimi incelenmiş, geçici korumanın uluslararası koruma rejimi ile uyumlu olabilmesi için gereken hususlar ortaya konmuş ve sonrasında türk hukukundaki geçici koruma uygulaması bu hususlar ekseninde değerlendirilmiştir

mustafa özekes öz bu araştırma peabody resim kelime testi iii (r)’nin i̇zmir bölgesine ait standardizasyonunu yapmak amacıyla gerçekleştirilmiştir. i̇zmir ili içinde ve çevre ilçelerinde yaşamakta olan 4 yaş (n =299 ) ve 5 yaş ( n=286) arası toplam 585 öğrencinin yer aldığı bu çalışmada türkçe’ ye çevrilen prkt ( r ) hedef kelimeler( n= 204 ) deneklere bireysel olarak tek tek sunulmuştur. öğrencilerin bildikleri hedef kelime sayısı her deneğe ait ham puan olarak değerlendirilmiştir. daha hassas bir değerlendirme yapabilmek için her yaş grubu 3 er aylık 4 alt gruba ayrılmış ve analizler bu grupların ham puanları üzerinden yapılmıştır. ham puanların kullanıldığı analizler sonucunda ham puanlar standart puanlara dönüştürülmüş ve ortalaması 100, standart sapma değer 10 olan norm tabloları elde edilmiştir. oluşturulan üçer aylık standart norm tabloları araştırmamızın i̇zmir bölgesi standardizasyon değerlerini oluşturmuştur.

osmanlı dönemi’nde ankara, diğer birçok osmanlı şehrinde olduğu gibi, müslümanların yanı sıra, ermeni, rum ve yahudi gibi gayrimüslimlerin bir arada bulunduğu bir yerleşimdir. özellikle 16. yüzyıldan 20. yüzyılın başlarına kadar ankara’nın yahudi cemaatinin büyük bir bölümü müslümanlarla bir arada, bugün i̇stiklal mahallesi olarak adlandırılan yahudi mahallesi’nde yaşamıştır. yahudi mahallesi, sokak dokusu ve elemanları, geleneksel konutları, sinagog, cami ve mescit gibi dini anıtsal yapılarıyla döneminin sosyal, kültürel ve fiziksel özelliklerini yansıtan önemli bir kültürel miras alanıdır. günümüzde yahudi nüfusunu tamamen kaybetmiş olan yahudi mahallesi, sosyal ve fiziksel birçok sorun içeriyor olmasına karşın, özgün fiziksel yapısını ve doku bütünlüğünü hala büyük ölçüde korumaktadır.bu makalede, yahudi mahallesi’nin genel tarihsel ve doku özellikleri ile birlikte, geleneksel konutlarının mimari özelliklerinin sunulması amaçlanmaktadır. makale kapsamında, yahudi mahallesi’nin özgün sosyal ve fiziksel özelliklerinin yanı sıra, günümüze dek geçirdiği süreç ve müdahaleler sonrası sosyal yapısı, dokusu ve konutlarının bugünkü durum ve sorunları da aktarılmakta ve tartışılmaktadır

bu çalışmada, tek basamaklı reaktif ayırmanın yapıldığı bir membran reaktörde kullanılmak üzere yüksek dayanıma ve su tutma kapasitesine sahip çapraz bağlı polivinil alkol (pva) membranı üretilmiş ve modül olarak kesikli reaktörde kullanılmıştır. etanol ve propiyonik asit arasında amberlit ir120 katalizörü eşliğinde gerçekleşen esterleşme reaksiyonunda membran modül eklenen kesikli reaktör ve klasik kesikli reaktörün asit dönüşüm sonuçları karşılaştırılmış, membranın klasik kesikli sistemde yaptığı dönüşüm iyileştirmesi değerlendirilmiştir. reaksiyon sıcaklığının (50, 60, 70°c), katalizör miktarının (asit kütlesine göre %1, 2, 3) ve alkol:asit reaktan besleme oranının (m=1, 2, 3) her iki reaktördeki dönüşüme etkisi belirlenerek en iyi koşullar belirlenmiştir. sonuç olarak membranın modül olarak eklendiği, sürekli ayırma yapmadığı ve suyu sorpladığı membran modüllü reaktörde klasik reaktöre göre %24-48 oranlarında dönüşüm iyileştirilmesi gerçekleştirilmiştir. en yüksek dönüşüm değeri ise 70°c sıcaklıkta ve m=3 besleme oranında modül kullanılan reaktörde %74 olarak elde edilmiştir.

eskişehir ilinde bağcılık faaliyeti çok eski yıllardan bu yana yapılagelmektedir. tarım kesiminde yaşayanlar için önemli bir yan gelir kaynağıdır. eskişehir büyük pazarlara yakınlığı, farklı iklim özellikleri gösteren bölgeleri ile önemli bir üzüm üretim bölgesidir. eskişehir ilinde 2016 yılı verilerine göre toplam 7428 dekar bağ alanı mevcut olup yaklaşık 2600 ton üretim gerçekleşmektedir. tekirdağ bağcılık araştırma enstitüsü’nde bulunan çeşit koleksiyon bağında 26 üzüm çeşidi bulunmaktadır. yerel bağların çoğunluğu kendi kökleri üzerinde yetiştirilen, verimliliği düşük, bakımsız yaşlı omcalardan oluşmaktadır. filoksera, bakımsızlık, köyden şehre göç, yaşlı nüfus gibi çeşitli nedenlerden tahrip olan bağların yeniden kurulamaması, uygun standart çeşitlerin belirlenememiş olması, bağcılık tekniğinin yeterince bilinmemesi, verim ve gelir düşüklüğü, üretilen üzümlerin pazarlanamaması nedeniyle yörenin bağcılık açısından şu anda istenilen yerde değildir ve günden güne üzüm üretimi azalmaktadır. bu çalışmada, eskişehir ili bağcılığı, mevcut durumu, yetiştirilen çeşitler ve bağcılığın sorunları geniş bir biçimde ele alınmıştır.

i̇slâm’ın emirleri sadece âhiret hayatına yönelik değildir. emir olarak bildirilen her ibadetin âhiret hayatıyla birlikte dünya hayatına yöne-lik de pozitif yansımaları vardır. bu yansımalardan bazıları sosyal, bazıları hukukî, bazıları ekonomik özellik taşır. bazılarının da hayatın tüm alanlarında yansımaları söz konusudur. zekât, sadaka ve karz-ı hasen örneklerinde olduğu gibi. i̇slam iktisadının en önemli yönü, arz yönlü bir ekonomi oluşudur. aslolan insanların ihtiyaçlarının, yine allah’ın belirlediği çerçeve içinde karşılanmasıdır. böyle bir üretim yapısının ortaya çıkması için, her bir ibadetin üstlendiği bir misyon vardır. bu noktada tıpkı zekat ve sadaka ibadetleri gibi, karz-ı hasen uygulaması da teşvik edilmiştir. bununla bir yandan sosyal yardımlaşma ve dayanışma hedefi gerçekleştirilirken, diğer yandan iş kurmak, yatırım yapmak isteyip de yeterli sermayeye sa-hip olmayanlara ilave bir kaynak imkanı sunulmuştur. bu makalede, i̇slam iktisadında yatırımların finansman araçlarından birisi olarak karz-ı hasen uygulamasının yeri ve önemi üzerinde durulacaktır

bu çalışmada termal şoka dayanabilen seramik türü olarak anortit fazı seçilmiştir. i̇lk olarak bor fosfat sentezi gerçekleştirilmiş, elde edilen bor fosfat 1000oc’da kalsine edilmiş, xrd ve kimyasal analizler ile karakterize edilmiştir. diğer yandan faz diyagramında anortit fazını (cao, al2o3, sio2) en çok kapsayan ve anortitin oluşabildiği en düşük sıcaklıktaki uygun ötektik noktalar seçilmiştir. wollastonit, kaolinit ve kalsit kullanılarak 6 adet karışım hazırlanmıştır. elde edilen 6 adet karışım iki kısma ayrılmış ve ikinci kısımlara % 10 sentezlenen bpo4 ilavesi yapılmıştır. karışımlar presle aynı basınçta şekillendirilmiş ve aynı koşullarda ve aynı ısıtma hızıyla elektrikli fırında 1050, 1100, 1150 ve 1200oc’da pişirilmiştir. örneklere pişmeden önce dta ve tga analizleri, pişen örneklere ise xrd analizleri uygulanmıştır. test sonuçlarına göre, sentezlenen bpo4’ın ilave edilmesi anortit fazlarının teorik oluşum sıcaklıklarından çok daha altındaki sıcaklıklarda oluştuğunu göstermiştir.

nüfus artışına paralel olarak şehirlerdeki araç sayısı da artmaktadır. artan araç sayısı trafik yönetimini zorlaştırmaktadır. bu durum daha yüksek yakıt tüketimi ve co2 emisyonu ve benzeri zararlı emisyonların salınımına yol açmaktadır. bu nedenle, trafik ışıklarının gerçek zamanlı optimizasyonu, yani sinyalizasyon sistemi, trafik yönetimini daha verimli hale getirebilir. bu çalışmada, konya/türkiye şehir merkezinde belirlenen bir sinyalizasyon kavşağında, bekleme süreleri çok amaçlı optimizasyon algoritmaları ile optimize edilmiştir. optimum-döngü-uzunluğu ve ortalama bekleme süreleri amaç fonksiyonları olarak tanımlanmıştır. literatürün önde gelen algoritmalarından olan bastırılmamışlık sıralamalı genetik algoritma ii (nsgaii), kuvvet pareto evrimsel algoritması 2 (spea2) ve gösterge tabanlı evrimsel algoritma (ibea) bu problem için çalıştırıldı. kullanılan kavşağa ait veriler konya büyükşehir belediyesi ulaştırma trafik planlama şube müdürlüğü'nden elde edildi. deneysel sonuçlar, sinyalize kavşaklarda optimum döngü süresinin çok amaçlı optimizasyon algoritmaları ile verimli bir şekilde belirlenebileceğini göstermektedir.

türk tasavvuf şiirinin yunus emre’den sonra en büyük temsilcilerinden biri olarak kabuledilen niyâzî-i mısrî, 1618’de malatya’nın soğanlı köyü’nde doğmuş ve 1694 yılında limniadası’nda hakk’a yürümüştür. niyâzî-i mısrî hazretlerinin malatya’da başlamış olan eğitimhayatı, irak ve mısır dâhil olmak üzere geniş bir coğrafyayı kapsamıştır. hakeza tasavvufi hayatıda halvetilikten kadiriliğe kadar birden çok tasavvufi zümrelere intisap etmesiyle şekillenmiştir.tasavvuf eğitiminin bir bölümünü mısır’da almış olması nedeniylede “mısrî”mahlasıyla anılmıştır. tasavvufi görüşleriyle yaşadığı çağı aşabilmiş bir mutasavvıf olan mısrîhazretleri, osmanlı devleti’nin idarecilerinin de dikkatlerini kendi üstünde toplayabilmiştir.ancak bunun pekte olumlu neticeler doğurmadığını, niyâzî-i mısrî hazretlerinin sürgünlerdegeçen yıllarından anlayabiliyoruz. o, övgüyle bahsettiği ve uğrunda sürgünler gördüğühz. ’e ve o’nun kutlu ehl-i beyt’ine “aşk” ve “sıdk” ile bağlanmayı terketmemiştir. i̇şte bu çalışma, i̇rfân sofraları’nın da sahibi hz. pir niyâzî-i mısrî’nin gönül dünyasındanehl-i beyt’e duyduğu “muhabbet”ten damlaları ve tasavvuf sofrasından lokmalarıbilimsel zemine taşımayı amaç edinmektedir.

schnürle tip iki zamanlı motorların kusurlarını ortadan kaldırmak amacıyla geliştirilen süpürme yöntemlerinden biri olan ters-doğru akışlı tip süpürme yöntemi üzerine yapılan çalışmaların çoğu akış süreçlerinin geliştirilmesi ve motor performansının belirlenmesi ile alakalıdır. bu güne kadar bu tip motorların yanma karakteristiklerine ilişkin hiçbir çalışma yayınlanmamıştır. bu çalışmada, gerçek zamanlı bir yanma analizi sistemi, yanma değerlerinin çevrimiçi analizi ve verilerin toplanması için iki zamanlı ters-doğru akışlı benzinli bir motora deneysel olarak uygulanmıştır. deneyler tam yükte, 1800 1/min’de ve ateşleme avansının üön’dan önce 16-24 ºkma arasında 4 er birimlik adımlarla değiştirilmesi ile gerçekleştirilmiş ve silindir basıncı, kütlesel yanma oranı profili, ısı salınımı hızı ve indike verim değişimleri incelenmiştir. bu verilerin analizi, maksimum indike verimi veren ideal yanma fazının tespitini mümkün kılar. yapılan testler, test motoru için en ideal yanma fazının ateşleme avansının üön’dan önce 20 ºkma’ya ayarlanması ile elde edildiğini göstermiştir

bu çalışmada suya doygun betonların statik ve dinamik elastik parametrelerini karşılaştırmak amaçlanmıştır. bu amaçla mukavemetleri farklı olan 9 beton tasarımı hazırlanarak çalışmalar yürütülmüştür. her tasarım için 150mm ebatlarındaki küp numuneler donatısız ve içerisinde bir adet 10, 14 veya 20mm çapında donatı bulunduracak şekilde toplam 108 adet beton numunesi hazırlanarak su kürüne tabi tutulmuştur. numunelerin belirli zamanlarda doygun kuru yüzey durumundaki ağırlık ve hacimleri,ultrasonik p ve s dalga seyahat zaman ölçümleri ve tek eksenli basınç dayanım deneyi yapılmıştır. p ve s dalga hızları ve elastisite teorisinden yararlanarak dinamik elastik modüller ve tek eksenli basınç dayanım değerine bağlı statik elastik modüller hesaplanmıştır. ayrıca sismik hız oranı ve poisson oranı da belirlenmiştir. yapılan bu çalışma ile suya doygun betonların dinamik ve statik elastik modülleriarasında ilişki katsayısı (r) 0.90’ın üzerinde deneysel ilişkiler elde edilmiştir. ayrıca suya doygun betonlarda sismik hız oranına göre suya doygunluk alt sınır değeri 1.8olarakbelirlenmiştir.

birçok akım ve teknikten beslenen şakir gökçebağ üç boyutlu çalışmalarında endüstri ürünü nesne kullanır. yerleştirmelerinde nesne-mekân birlikteliği ve mükemmeliyetçi yaklaşımı hep göz önündedir. eserlerinde metamorfoz ile dönüşen teknik nesne ona bakan gözde görsel bir ahenk yaratır. çoğunlukla kesme işlemiyle nesnenin biçimine müdahalede bulunur. böyle bir müdahaleyle tanınırlığını kaybetmeyen ama işlevi önemli ölçüde değiştirilen nesnenin bir daha önceki bağlamına dönmesi oldukça zordur. hazır nesne teknik nesnenin sanatçı tarafından seçilmiş ve sanat nesnesi olarak atanmış halidir. yani endüstri ürünü nesnenin sanatta sahip olduğu statünün adı hazır nesnedir. dolayısıyla önceki kimliğine ek olarak sanat alanında ikinci bir kimlik daha kazanan teknik nesne sanatta transpozisyon ile hazır nesneye dönüşür. makalede amaç sanatta malzeme olarak kullanılan her endüstri ürünü nesnenin bir hazır nesne olmadığı ya da olamayacağı belirlemeleri üzerinden teknik nesnenin dönüşümünü ele almaktır. bu nedenle şakir gökçebağ’ın teknik nesne kullanımına bu bağlamda dikkat edilmiş, sanatçı ile ilgili literatür araştırması yapılarak eserleri incelenmiştir.

bu çalışmada, şev yakınına oturan şerit temeller ile ilgili taşıma gücü ve stabilite analizleri yapılmıştır. örnek deneysel model doğrultusunda, şevli kum zemin yüzeyine yerleştirilen b=0.07m genişliğinde bir şerit temel, şev tepesinden farklı mesafe oranlarında düşey yüke maruz bırakılmıştır. analizlerde donatı kullanımının da taşıma gücüne ve güvenlik katsayısına olan etkileri incelenmiştir. sayısal analizler, sonlu eleman yöntemine dayalı plaxis 3d bilgisayar programı kullanılarak yapılmıştır. taşıma gücünün belirlenmesi amacıyla yapılan sayısal analizlerden elde edilen sonuçlar, literatürde yer alan deneylerle karşılaştırılmış ve üç boyutlu sayısal analizin taşıma gücünü tahminindeki başarısı araştırılmıştır. temelin şev tepesinden uzaklığının ve donatı kullanımının güvenlik katsayısına olan etkisi ise parametrik olarak çalışılmıştır. deney ve sayısal analizden elde edilen taşıma gücü sonuçlarının oldukça uyumlu olduğu görülmüş ve sonrasında yapılan parametrik çalışmada, temelin şev tepesine olan uzaklığının artması ve donatı kullanılması ile güvenlik katsayısının arttığı belirlenmiştir.

araştırmalar, alkolun en şiddetli toksik etkisinin merkezi sinir sistemi (mss) üzerinde olduğunu göstermiştir. alkolun mss üzerindeki toksik etkisinin patogenezinde serbest oksijen radikal (sor) üretiminin artışı, endojen antioksidan üretiminin baskılanması sorumlu tutulmaktadır. amacımız taksifolinin sıçanlarda etanolle indüklenen oksidatif beyin hasarına etkisini biyokimyasal olarak araştırmaktır. gereç ve yöntemler: deney hayvanları sağlıklı (sg), tek başına etanol alan kontrol (etoh) ve taksifolin +etanol verilen (tetoh) gruplara ayrıldı. etanol ve taksifolinin belirlenen sürede verilmesi sonunda hayvanlar yüksek doz anestezi ile öldürülerek beyin dokuları çıkarıldı. çıkarılan beyin dokularında lipid peroksidasyon ürünü olan malondialdehid (mda) ve endojen antioksidan olan total glutatyon (tgsh) ölçümleri yapıldı. bulgular: etanol verilen hayvan grubunda mda miktarı sağlıklı ve taksifolin grubuna göre anlamlı yüksek (p<0.001), tgsh ise anlamlı düşük (p<0.001) bulundu. sonuç: sonuçlarımız, taksifolinin beyin dokusunu etanolun oksidatif hasarına karşı koruduğunu işaret etmektedir.000

klasik i̇slam edebiyatlarında ünlü olmuş kişilerin -özellikle şairler- biyografilerini ve sanatçı kişiliklerini anlatıp çalışmalarından örnekler veren eserlere tezkire denir. tezkirelerden şairlerin edebi şahsiyetleri ile ilgili birçok bilgi elde edilmektedir. bu çalışmada rıza tezkiresi’nde şairlerin edebî kişiliklerinin değerlendirilmesinde kullanılan ifadeler incelenmiştir. bu ifadeler 30 madde halinde sıralanmış ve gerekli açıklamalar yapılmıştır. rıza efendi, 269 şair hakkında kısa bilgiler verir. şairler ile ilgili kısa bilgiler verse de hemen hemen bütün şairler ile ilgili kendine has bir üslup kullanarak edebî değerlendirme yapmıştır. bu değerlendirmelerin bazıları oldukça dikkat çekicidir. diğer tezkirelerde olduğu gibi önemli gördüğü şairlerin biyografisini o da uzun tutmuştur. hususiyetle şairlerin ölüm tarihlerini ve öldüğü yerleri zikretmekte ihtimam göstermiştir. tezkirenin “zikr-i şuara-yı selatin-i maziyye” başlığını taşıyan birinci bölümünde on şair padişaha yer vermiştir. rıza, tezkiresinde şairlerin önemli gördüğü özelliklerini mesleği, lakabı, meşrebi, kişilik özellikleri, edebî şahsiyetleri v.b. ifade ettikten sonra şiirlerinden örnekler vermiştir.

günümüzde bütün toplumlar, iletişim ve ulaşım teknolojilerinin biçimlendirdiği küresel dünyada, çeşitliliğin giderek daha da belirginleştiği, kültürlerin hiç olmadığı kadar yoğun bir biçimde karşı karşıya geldiği bir iklimde yaşamaktadır. farklılıklara sahip bireylerin, toplulukların ya da kültürlerin sağlıklı bir biçimde bir arada yaşamalarının sağlanması tüm uluslar ve siyasal yönetimler için önemli bir meydan okuma olma niteliğini sürdürmektedir. modern ulus devlet anlayışının ortaya çıkardığı tekçi politikalara bir tür tepki olarak gelişen ve artan çeşitliliğe en uygun cevap olarak sunulan çokkültürcülük yakın zamanda başarısızlıkla itham edilmiştir. özellikle siyasal yönetimlerin olumsuz yaklaşımına karşın çokkültürcülük, kuramsal boyutları ve uygulama örnekleri açısından süper-çeşitli dünyanın geleceğine ilişkin tartışmalar için verimli bir zemin oluşturma niteliğini korumaktadır. bu bağlamda bu çalışmada çokkültürcülüğe yönelik eleştirel yaklaşımlar, onun yerine üretilmeye çalışılan bazı kavramsallar ele alınarak kültürel çeşitliliğe ilişkin yeni yaklaşımların imkânı irdelenmiştir.

bu çalışmanın amacı, fen bilimleri ve ilköğretim matematik öğretmen adaylarının bilgi okuryazarlık düzeyleri ile bilgi ve iletişim teknolojilerine yönelik tutumlarını bazı değişkenler açısından incelemektir. çalışmanın verileri, 2016-2017 öğretim yılı bahar yarıyılında doğu anadolu bölgesi’ndeki bir üniversitede öğrenim gören 173 fen bilimleri ve 156 matematik olmak üzere toplamda 329 öğretmen adayından toplanmıştır. çalışmada, betimsel yaklaşımın ilişkisel tarama modeli tercih edilmiştir. veriler; kurbanoğlu, akkoyunlu ve umay 2006 tarafından geliştirilen bilgi okuryazar ölçeği ve günbatar 2014 tarafından geliştirilen bilgi ve i̇letişim teknolojileri tutum ölçeği bi̇t ile toplanmıştır. elde edilen verilerin analizinde manova ve anova testleri kullanılmıştır. çoklu karşılaştırma testi olarak da bonferroni kullanılmıştır. çalışmanın sonucunda; öğretmen adaylarının bilgi okuryazarlığı ile bi̇t’e yönelik tutum puanları arasında orta düzeyde olumlu yönde ve anlamlı bir ilişkinin olduğu tespit edilmiştir. fen bilimleri öğretmen adaylarının bilgi okuryazarlık düzeylerinin matematik öğretmen adaylarına göre anlamlı düzeyde daha yüksek olduğu fakat bi̇t’e yönelik tutumları arasında anlamlı farklılığın olmadığı sonucuna ulaşılmıştır.

parkinson hastalarını retina sinir lifi tabakası (rslt) ve makula kalınlıkları yönünden incelemek ve sağlıklı kontrol grubu ile karşılaştırmak yöntem: parkinson tanısı alan yaş ortalaması 69,2±8,2 yıl olan 25 hasta ve sistemik hastalık öyküsü bulunmayan yaş ortalaması 67,2±7,1 yıl olan 19 hasta göz bulguları açısından değerlendirildi. hastalara optik koherens tomografi (okt) ile rslt ve makula kalınlık ölçümleri yapıldı. gruplar elde edilen veriler açısından student t testi ile karşılaştırıldı. bulgular: i̇nferior kadran rslt parkinson grubunda 133,1±19,3 μm, kontrol grubunda ise 145,1±19,6 μm olarak ölçüldü. i̇nferior kadran rslt’deki bu incelme istatistiksel olarak anlamlı bulundu (p=0,049). diğer kadran rslt ve makula kalınlıklarında gruplar arası fark tespit edilmedi. sonuç: çalışmamızda parkinson hastalarında inferior kadran rslt kalınlığında azalma tespit ettik. parkinson hastalarında retinadaki dopamin miktarında meydana gelen azalma ganglion hücre kaybına yol açarak rslt kalınlığında incelmeye neden olabilmektedir.

xiv. yüzyılda azerbaycan’da ortaya çıkmış olan halvetiyye tarikatı buradan yayılmaya başlamıştır. anadolu’nun tasavvuf tarihinde oldukça önemli bir yere sahiptir. tarikat hakkında günümüze kadar pek çok çalışma yapılmıştır. ancak tarikatın ortaya çıkışı ve kurucusu konusunda yeterli akademik çalışma bulunmamaktadır. bu çalışmada halvetiyye tarikatının kurucusu meselesi ele alınmıştır. zira saruhanoğulları beyliği üzerine gerçekleştirdiğimiz çalışma esnasında revak sultan vakfiyesinin halvetiyye tarikatı ile alakalı olduğu görülmüştür. ancak bu vakfiyenin yazılış tarihi halvetiyye tarikatının kurulduğu iddia edilen tarihten daha öncedir. bu durumda tarikatın kurucusu kimdir? üzerinde çalıştığımız konu hakkında öncelikle günümüze kadar yazılanlar özetlenmiş, ardından mesele yeni bir bakış açısıyla ele alınmıştır. bu esnada kaynakların değerlendirmesi yapılmış, tarikat şeyhlerinin ölüm tarihleri değerlendirilmiştir. bunun yanı sıra bir tarikatın kurulduğunu anlamamız için nelerin gerekli olduğu hakkında kısaca bilgi verilmiştir. sonrasında kaynaklardaki bilgiler ışığında konu ele alınmıştır. son kısımda revak sultan ve vakfiyesi hakkında bilgi verilmiştir.

webin teknolojilerinin kullanımı özellikle üniversite eğitiminde neredeyse bir zorunluluk haline gelirken, web sitelerinin erişilebilirlik kurallarına uymaması özel gereksinimli öğrencilerin karşısına yeni bir engel olarak çıkabilir. bu problemden yola çıkarak yapılan araştırmada uludağ üniversite’sine bağlı sitelerinin erişilebilirlik değerlendirmesinin yapılması amaçlanmıştır. erişilebilirlik değerlendirmesi otomatik değerlendirme yöntemi ile yapılmıştır. veri toplama aracı olarak achecker ve wave olmak üzere iki farklı otomatik değerlendirme aracı kullanılmış ve değerlendirme iki farklı kılavuza (wcag 2.0, bölüm 508) göre yapılmıştır. her iki otomatik değerlendirme aracı alternatif metin, uyarlanabilirlik, navigasyon, okunabilirlik ve giriş yardımı yönergelerinde hata tespit etmiş ve sonuç olarak web sitelerinin erişilebilirlik değerlendirmesini geçemediği görülmüştür. çıkan erişilebilirlik hatalarının çözümünün oldukça kolay olması da hataların varlığının web erişilebilirliği konusundaki farkındalık eksikliğinden kaynaklanabileceğini düşündürmüş ve erişilebilirliğin diğer ülkelerde olduğu gibi kamu kurumu sitelerinde zorunlu hale getirilmesi, üniversitelerde erişilebilirlik konusunda derslerin verilmesi gibi öneriler de bulunulmuştur.

bu çalışmada, çilekte büyük sorun olan ve kimyasal mücadelesi olmayan rhizoctania solani kühn’ün neden olduğu siyah kök çürüklüğü hastalığına karşı farklı arbusküler mikorhizal fungus (amf) ve biyolojik mücadele elemanı trichoderma harzianum’un tekli, ikili ve üçlü kombinasyonlarının etkileri araştırılmıştır. i̇klim odasında kontrollü şartlarda yetiştirilen çilek bitkilerine iki farklı amf izolatı (glomus mosseae, ve ticari amf izolatı), trichoderma harzianum ve hastalık etmeni rhizoctania solani’nin ikili ve üçlü inokulasyonları yapılmıştır. amf türleri çilek bitkisinde % 31-66 arasında kolonize olurken, kolonizasyon açısından en iyi sonuç glomus mosseae’nın tek başına yer aldığı muamele grubunda tespit edilmiştir. çalışmada hastalığın baskılanması açısından amf izolatları ve t. harzianum’un % 9.09-% 91 oranları arasında etkili olduğu saptanmıştır. bunun yanı sıra biyolojik mücadele elemanlarının, bitkinin bazı morfolojik gelişim parametreleri ve besin elementi içeriğini genel olarak kontrol bitkilerine göre önemli ölçüde artırdığı bulunmuştur. muamele gruplarının toprak ph’sı açısından da etkili olduğu gözlenmiş ve kontrol grubuna göre rizosfer ph’sını yükselttikleri tespit edilmiştir.

bu çalışmanın amacı, zeminlerde birçok bağıntıda değişken olarak kullanılan birim hacim ağırlık değerinin karşılaştırılması ve sonucunda deneysel değerlere karşılık gelen ampirik değere en yakın katsayının bulunmasıdır. bu amaçla birim hacim ağırlık değerleri tespit edilirken yaklaşık aynı zemin koşulları olacak şekilde farklı bağıntılarla hesaplanan ya da deneysel yöntem uygulanarak elde edilen sonuçlar değerlendirilmiştir. deneysel yöntemler ve ampirik yaklaşımlarla türetilen tüm eşitlikler incelendiğinde (zeminler sınıflandırıldığında), literatürde kullanılan tahmini birim hacim ağırlık değerleri ile boyuna dalga (vp) hızından elde edilen birim hacim ağırlık değerleri arasında ilişkinin düşük olduğu, buna karşılık deneysel yöntemlerle bulunan birim hacim ağırlık değerinin yüksek olduğu sonucuna ulaşılmıştır. i̇ki sonuç arasındaki ilişkiye dayanarak deneysel yöntemlerle elde edilen değerin güvenilir olduğu kabul edilerek vp hızından elde edilen bağıntıya bir katsayı atanmıştır. bu sebeple daha hızlı ve maliyeti düşük olan sismik yöntemlerden birim hacim ağırlık değerinin tahmin edilmesi önerilmiştir.

araştırmanın temel amacı, samsun i̇lindeki tarımsal üretici birliklerinin (tüb) örgütsel performanslarının belirlenmesidir. araştırmanın ana materyalini, samsun i̇linden seçilen 14 tüb yöneticilerinden anket yöntemiyle elde edilen veriler oluşturmaktadır. birliklerin performansı, finansal ve finansal olmayan 22 değişkene göre oluşturulan performans endeksiyle, performansa etkili faktörler ise korelasyon analizine göre belirlenmiştir. araştırmada ortalama olarak birliklerin finansal performans endeksi %42.5, finansal olmayan performans endeksi %47.7 toplam performans endeksi ise %43.5 olarak tespit edilmiştir. birliklerin finansal performansı açısından en güçlü oldukları faktör üyelik aidatının ödenmesi iken, en zayıf oldukları faktör ise birliğe yapılan bağış, fon ve yardımlardır. finansal olmayan değişkenler açısından birliklerin en güçlü olduğu faktör çevresel sürdürülebilirliğe katkı iken, en zayıf oldukları faktör ise yöneticilerin tarımsal örgütlenme eğitimine katılma durumlarıdır. bitkisel alanda faaliyet gösteren birliklerin performansı, hayvancılık alanında faaliyet gösteren birliklerden daha yüksektir. birliklerin ürün pazarlama, girdi temini ve ihracatta daha aktif olarak rol almaları ve proje kapasitelerinin geliştirilmesinin örgütsel performanslarının geliştirilmesine önemli katkıları olabilecektir.

enerji kaynakları günümüzde yaygın olarak fosil yakıtlar üzerine çalışan sistemlerden oluşurken özellikle artan nüfus, fosil yakıtların tükenme riskinin olması, çevreye vermiş oldukları zarar nedeniyle yerini alternatif ve yenilenebilir enerji kaynaklarına bırakmaya başlamıştır. türkiye’de yenilenebilir enerji kaynaklar arasında önemli bir potansiyele sahip olan biyogaz, organik bazlı atıkların, oksijensiz ortamda anaerobik fermantasyon sistemi uygulanarak parçalanması sonucu ortaya çıkan ve bileşiminde yanıcı metan gaz bulunan bir karışımdır. yapılan bu çalışmada süt endüstrisi atıksuyunun biyometanizasyon potansiyeli ölçülmüş ve 35 günde 410 ml biyogaz üretilmiş olup deneysel sonuçlar eğri oluşturularak sayısallaştırılmıştır. farklı derecelerde çeşitli polinom denklemleri veri setine uygulanmıştır. beşinci derece polinom denklemi en iyi uyumu vermis olup denklemi y = 0.98 x olarak elde edilmiştir. doğru uyumun istatistiksel iyiliği sse, rmse ve belirleme katsayısına göre değerlendirilmiş olup sse, rmse ve belirleme katsayısı sırasıyla 3130, 9.89 ve 0.99 olarak tespit edilmiştir.

eğitim programlarının bütünleştirilmesi fikri, eğitimcilerin gerçek hayat ile ilgili problemlerinin ayrı ayrı disiplinlere bölünemeyeceğini fark etmeleriyle ortaya çıkmıştır. dewey’in (1931) disiplinlerin ayrık olmaması gerektiğini bilakis gerçek dünya uygulamalarıyla hayata geçirilmesini savunduğu the way out of educational confusion adlı kitabı 1950’li yıllar boyunca sınıflarda bütünleşik programların uygulanmasının önünü açmıştır. dewey’in laboratuvar okulları ile başlattığı reform ve felsefesinden stem eğitimi de etkilenmiştir. programların bütünleştirilmesi, amaçlı bir şekilde farklı konu alanlarından gelen bilgi, beceri ve değerlerin daha anlamlı bir şekilde bir kavram olarak öğretilmesi yaklaşımı ya da öğretme stratejisidir. stem disiplinlerinin bütünleştirilmesi de bir çeşit öğretim programlarının bütünleşmesidir. bu nedenle programların bütünleştirilmesine ilişkin yaklaşımların stem uygulayıcıları tarafından bilinmesi, stem disiplinlerinin bütünleştirilmesine ilişkin modellerin anlaşılması açısından oldukça önemli olacaktır. bu çalışmanın amacı, programların bütünleştirilmesine yönelik alan yazın incelemelerinden hareketle teorik düzeyde bütünleşik stem eğitim modellerini ortaya koymaktır.

din-devlet ilişkileri her dönemde farklı şekilde tartışılmış ve yine farklı sorunlara yol açmıştır. özellikle hukuk alanı güçlü dinlerin dünyaya ait olan alanları düzenleme isteği, dünyevi iktidarların hakimiyet alanını tehdit eder bir şekilde değerlendirilmiştir. batı’da kilise (ruhban sınıfı)- devlet (dünyevi iktidar) arasında yoğunlaşan bu mücadele, laiklik kavramı ve uygulaması ile dünyevi iktidar alanının devlete tahsis edilmesi ile sonuçlanmış görünmektedir. fakat buna rağmen bu iktidar mücadelesi her yerde bazen sessiz bazen gürültülü ama her halükarda devam etmektedir. nitekim abd’de evanjeliklerin iktidar üzerindeki etkisi, amerikan siyasetini düzenleme iddiası önemli bir tartışma konusu olarak gündemde yer almaktadır. yine türkiye cumhuriyetinin kuruluşundan günümüze kadar geçen süreçte din-devlet ilişkileri diyanet i̇şleri başkanlığı, başörtüsü meselesi ve zorunlu din dersleri bağlamında hep tartışılmıştır. bu çalışma, böylesi uzun tarihli ve çetrefilli bir konuya türk-i̇slam medeniyetinde önemli bir yer tutan siyasetname açısından yaklaşmayı ve nizamü’l-mülk’ün bakış açısıyla döneminin din-devlet ilişkisi anlayışını iktidarın kaynağı bağlamında ortaya koymayı amaçlamaktadır.

bu makale, 2014 yılında rusya federasyonu’nun kırımyarımadası’nı işgal ve yasadışı ilhakını takip eden süreç içerisinde,kırım tatarları ve ukrayna arasında gelişen ilişkileri incelemektedir.kasım 2013 ve şubat 2014 tarihleri arasında gerçekleşen euromeydan(euromaidan) olayları, devrimsel bir süreç başlatmış ve ukrayna’nıniç ve dış siyasetini yeni baştan kurmasının önünü açmıştır. diğer yandanrusya federasyonu’nun, kırım’ı yasadışı ilhakı ve doğu ukrayna’dabaşlayan ayrılıkçı hareketlere destek vermesi bölgeyi bir krizesürüklemiştir. bu krizin tam ortasında kırım’ın yerli halkı (indigenouspeople) kırım tatarlarının kitlesel olarak ukrayna’nın toprakbütünlüğünü desteklemeleri ve rus işgaline karşı gerek kırımyarımadası’nın içerisinde gerekse uluslararası alanda sert bir direnişgöstermeleri bu krizin en dikkate değer noktalarından bir tanesidir. 2018yılı sonu itibariyle ukrayna ve kırım tatarları, tarihlerini ortak acılarve ortak mutluluklar temelinde yeniden gözden geçirirken; moskova’yakarşı bir ittifak kurmuş durumdadırlar. ukrayna’da ve türkiye’deyürütülen saha çalışmalarında elde edilen nitel verilere ve literatürdekiikinci el kaynaklara dayanılarak hazırlanan bu makale, ukrayna vekırım tatarları arasında ilişkilerin nasıl değiştiğini ve bu ittifakın ortayaçıkışının nasıl mümkün olduğunu irdelemektedir

bu çalışmada kolektif öğretmen yeterliği ile öğretmen iş doyumu arasındaki ilişkinin tespit edilmesi amaçlanmıştır. araştırmada ilişkisel tarama modeli kullanılmıştır. araştırmanın örneklemi, hatay’ın samandağ ilçesinde bulunan okullarda 2018–2019 eğitim-öğretim yılında görev yapmakta olan öğretmenler arasından küme örnekleme yöntemiyle yansız olarak seçilmiş 26 okulda çalışan 235 öğretmen oluşturmaktadır. araştırma verilerinin toplanmasında “öğretmen kolektif yeterlik ölçeği” ve “i̇ş doyumu ölçeği” kullanılmıştır. öğretmenlerin kolektif yeterliklerine, kollektif yeterliğin öğretim stratejileri ve öğrenci disiplinine ve iş doyumuna ilişkin algıları kısmen yüksek düzeydedir. yapısal eşitlik modellemesi sonuçlarına göre; kolektif öğretmen yeterliği, iş doyumunu pozitif yönde etkilemektedir. ayrıca kolektif öğretmen yeterliğinin öğretim stratejileri ve öğrenci disiplini alt boyutları, iş doyumunu pozitif olarak etkilemektedir. araştırma sonuçlarına bağlı kalınarak, öğretmenlerin iş memnuniyetlerinin arttırılmasında kolektif yeterlik algılarının pekiştirilmesi gerekmektedir. kolektif yeterliğe ilişkin kavramsal çerçevesinin genişletilmesi amacıyla örgütsel ve bireysel çıktılarla bir arada incelendiği çalışmalar tasarlanabilir. böylelikle kolektif yeterlik kavramı daha iyi anlaşılır ve okullarda bu birleşik güç algısından daha fazla yararlanılabilir.

türkiye’de ön lisans ve lisans mezunu gençlerde işsizlik oranları, diğer gruplara göre daha yüksektir. bu durum, mesleki ve teknik yükseköğretimin, işgücü piyasalarının talep ettiği niteliklere sahip mezunlar yetiştirememesi nedeniyle eleştirilmesine neden olmaktadır. bu araştırmanın amacı, meslek yüksekokullarında myo uygulanmaya başlanan işbaşı eğitimlerini çeşitli özellikler açısından ele alarak genç işsizliğini azaltmaya dönük etkisini değerlendirmektir. araştırma, beşli likert cevap bileşenli 11 soru ile demografik soru bloğunu içeren anket yoluyla icra edilmiştir. araştırma, yöntem olarak boylamsal ancak deneysel olmayan yapıda nicel araştırma desenine uygundur. araştırma analizlerinde betimsel teknikler kullanılmıştır. buna göre yükseköğretim mezunu gençlerde işsizlik oranları yüksektir. i̇şbaşı eğitimi uygulaması myo öğrencilerine yüksek düzeyde mesleki katkı sağlamakta, üniversite-sanayi işbirliğini güçlendirmekte ve genç işsizlikle mücadelede güçlü bir araç olarak ön plana çıkmaktadır. ancak, uygulama ile müfredat arasındaki uyum zayıftır. bu uyum güçlendirildiği takdirde daha etkili çıktılar üretmesi olasıdır.

bu çalışmanın amacı kilis devlet hastanesinde yatan yetişkin hastaların ilaç kullanımına ilişkin davranışları ve alışkanlıklarının belirlenmesidir. bu çalışma kesitsel tipte planlandı ve örneklem seçimi yapılmadı. çalışma, 188 gönüllü hasta ile yürütüldü. çalışmanın yapılabilmesi için kurumdan ve hastalardan izinler alındı. çalışmanın veri toplama aşamasında hastaların tanımlayıcı özellikleri ve ilaç kullanım alışkanlıklarını belirlemek için 33 soruluk bir anket formu kullanılarak uygulandı. toplanan veriler spss 20 istatistiksel paket programı kullanılarak değerlendirildi. verilerin değerlendirilmesinde frekans, yüzde dağılımları ve ki-kare testi kullanıldı. i̇statistiksel anlamlılık düzeyi p<0,05 olarak kabul edildi. hastaların %55,3’ünün kadın, %49,5’inin ilköğretim mezunu olduğu ve %88,3’ünün sağlık güvencesine sahip olduğu belirlendi. çalışma sonunda hastalarda uygunsuz antibiyotik kullanımı ve reçetesiz ilaç kullanımı olduğu belirlendi. çalışmanın sonucunda katılımcıların reçetesiz ilaç kullanımının fazla olduğu belirlenmiştir. ayrıca çalışmaya katılan hastaların bazı kişisel özelliklerinin akılcı ilaç kullanımı üzerinde etkili olduğu da tespit edilmiştir.

bu çalışmanın amacı ortaokul yedinci sınıf öğrencilerinin motivasyon, öz-düzenleyici öğrenme stratejileri ile üst bilişsel farkındalığın matematik başarılarını yordama gücünü belirlemektir. i̇lişkisel tarama modeli ile gerçekleştirilen araştırmanın çalışma grubunu, i̇zmir şehir merkezindeki bir devlet ortaokulunda öğrenim gören 246 yedinci sınıf öğrencisi oluşturmaktadır. yaşları 12-13 aralığında değişen öğrencilerin 124’ü kız, 122’si erkektir. veri toplama araçları olarak; matematik motivasyon, öz-düzenleyici öğrenme stratejileri ve üst bilişsel farkındalık ölçekleri kullanılmıştır. ayrıca öğrencilerin matematik başarılarını belirlemek için uygulamanın yapıldığı dönemden önceki yarıyıl sonu karne not ortalamaları dikkate alınmıştır. verilerin analiz edilmesinde, pearson momentler çarpım korelasyon tekniği ve çoklu doğrusal regresyon analizi kullanılmıştır. elde edilen bulgulara göre, motivasyon ve öz-düzenleyici öğrenme stratejilerinin alt boyutları ile üst bilişsel farkındalık arasında anlamlı ilişkiler belirlenmiştir. tüm yordayıcı değişkenler matematik başarısına ait varyansın %46’sını açıklamıştır. çalışmadan elde edilen bulgular ışığında, uygulamalara yönelik birtakım önerilerde bulunulmuştur.

bu çalışmada, kapı ve pencere boşlukları nedeniyle taşıyıcı duvar uzunluğu deprem yönetmeliği kurallarına uygun olmayan 3x3x3 m boyutlarında, tek katlı, tam (1:1) ölçekli donatısız yığma yapı, döngüsel yük etkisi altında deneysel olarak incelenmiştir. döngüsel yük, yükleme duvarına monte edilen hidrolik yükleme düzeneği vasıtasıyla uygulanmış ve yük etkisi altında meydana gelen hasarlar yapı üzerine işaretlemiştir. deplasman değerleri yedi adet deplasman ölçer ve veri kayıt sistemi ile kayıt altına alınmıştır. elde edilen veriler değerlendirildiğinde, yığma yapı maksimum yük etkisinin %75’ine kadar yaklaşık olarak doğrusal davranış gösterdiği ve bu döngülerde kılcal çatlaklar dışında hasar meydana gelmediği görülmüştür. bu yük seviyesinden sonra, yapının açılıp kapanan çatlaklarla enerji tüketmeye devam ettiği ve 0,013 göreli kat ötelenme oranında göçme konumuna ulaştığı belirlenmiştir. sonuç olarak, taşıyıcı duvar uzunluğunun hasara sebebiyet veren önemli bir etken olduğu ve yönetmelik kurallarına hassasiyetle uyulması gerektiği değerlendirilmiştir.

bu çalışmanın amacı, adıyaman kentinde coğrafya öğretim yöntem ve tekniklerinin coğrafya öğretimine etkisinin araştırılmasıdır. adıyaman kentinde bulunan orta eğitim kurumlarında eğitim gören öğrencilerin oluşturmuş olduğu evrende belirlenen örneklem gurubuna uygulanan anket formuyla elde edilen verilerle araştırma yürütülmüştür. araştırmanın örneklemini 144’ü kız ve 229’u da erkek olmak üzere toplam 373 öğrenci oluşturmaktadır. verilerin güvenlik analizi için cronbach alfa katsayısı, örneklem analizi için frekans ve yüzde analizi, t.testi, one way anova testi ve post hoc scheffe testi ve ssps (statistical package for social sciences) versiyon 17.0 paket programı kullanılarak incelenmiştir. araştırma sonuçları incelendiğinde; okullarda fiziki mekân yetersizliği ve en yaygın kullanılan anlatım yönteminin öğrencilerin derse katılımını olumsuz etkilediği görülmüştür. gezi-gözlem yönteminin ekonomik ve resmi izin gibi problemlerden dolayı çok az uygulandığını, fen lisesi öğrencilerinin konunun kitaptan okunup geçildiğini düşündükleri gözlenmiştir. anahtar sözcükler: coğrafya, yöntem ve teknikler, öğretim, materyal

örtünme, insanlara ait bir davranış biçimidir. kadın yahut erkeğe mahsus değildir. i̇nsanlar çevresel şartlardan, iklimsel zorunluluklardan, beden sağlığını devam ettirme çabasından dolayı yahut da bir taklit eylemi olarak örtünebilirler. kuşkusuz, örtünmenin bunun dışında sebepleri de vardır. tesettüre gelince, o örtünme üzerinden görünür hale getirilen bir bilinç halidir. kişiyi tesettüre yönlendiren sebeplerle örtünmeye yönlendiren sebepler zaman zaman kesişse de ortaya çıkan sonuçlar, farklı niyetlerin tezahürüdür. bundan dolayı tesettürün, kişiyi ona yönlendiren öğreti, inanç, kabul yahut kanaatlerin bir sonucu olduğu ifade edilebilir. müminlerin, tesettüre riayet etme ve hayatlarını tesettürlü şekilde devam ettirme bilincine ulaşmasında nur suresi 31. ayetin önemli bir dönüm noktası olduğunu ifade edebiliriz. örtünme, insanlık tarihi kadar eskidir. i̇lkel kabile ve topluluklarda, her ne kadar örtünmenin şekli, örtülen kısmın miktarı, örtü olarak kullanılan malzeme gibi hususlar bazı farklılıklar gösterse de sabit olan şey “örtünme”dir. kadim topluluklarda örtünmenin varlığı, bugün ortaya çıkan bulgularla kesinlik kazanmış durumdadır. i̇slam, örtünmeye bir amaç kazandırmıştır.

tedarik zinciri, müşteri ihtiyaçlarını karşılayabilmek için hammadde tedarikinden başlayarak müşteriye ürün teslimine kadar devam eden tüm süreçlerdeki birçok faktörün etkisi altında olması bakımından karmaşık ve kaotik bir yapıya sahiptir. kaotik tedarik zinciri, sistemi oluşturan değişkenlerin beklenmedik bazı davranışlar sergilemesi ve bu davranışların uzun süreli tahminlerinin yapılamaması anlamına gelmektedir. literatürde farklı tedarik zinciri sistemlerinin matematiksel modelleri oluşturularak kaotik yapılarının incelendiği çalışmalar mevcuttur. bu çalışmada ilk kez daha önce sunulan bir tedarik zinciri modelinin talep durum denklemine lineer kontrolör eklenmiş ve oluşturulan bu yeni tedarik zinciri sisteminin hiperkaotik davranış sergilediği görülmüştür. elde edilen yeni 4 boyutlu hiperkaotik sistemin matlab-simulink programı kullanılarak sayısal analizleri yapılmış ve hiperkaotik davranışı faz portreleri ile ortaya konmuştur. faz portresinde krank mili ya da çok katlı kelebek kanadı gibi bir şekle benzeyen kaotik bir çekici oluştuğu gözlemlenmiştir. çalışmanın sonucunda tedarik zinciri sisteminde farklı davranışların meydana gelmesine neden olan yeni terimin müşteri sadakati olarak tanımlanabileceği vurgulanmıştır.

arı poleni, bal arıları ve iğnesiz arılar tarafından çiçeklerden ve tohumlu bitkilerden toplanan floral polenlerin nektar veya bal, enzimler, mum ve arı sekresyonları ile yoğurması sonucu oluşan bir arı ürünüdür. polen arılar tarafından daha sonra tüketilmek üzere kovanda depolanır. arı poleni, hem besleyici özelliği hem de apiterapik fonksiyonları sebebi ile yüzyıllardan beri insanlar tarafından da tüketilmektedir. yapısındaki polifenolik bileşikleri, flavonoidleri, vitaminleri, karbohitrat, protein, yağ asitlerini, çeşitli eser elementleri, mineralleri ve organik bileşikleri ile yararlı biyoaktif özellikler sergiler. bu çalışmada gümüşhane (merkez), bayburt (demirözü) ve erzurum’dan (arıbahçe) temin edilen arı poleninden hazırlanan homojen karışım ön çözünürleştirme işlemine tabi tutuldu ve bu polen örneklerinde bakır, çinko, magnezyum ve kalsiyum düzeyleri atomik absorbsiyon spektrometresi (aas) ile üç kez analiz edildi. bakır miktarı 8,60 ± 0,43 mg/kg, çinko miktarı 35,30 ± 2,13 mg/kg, magnezyum miktarı 1113,33 ± 61,00 mg/kg ve kalsiyum miktarı 1034,00 ± 53,86 mg/kg olarak tespit edildi.

toplumsal gelişimin öncüsü konumundaki eğitim örgütlerinde, en önemli faktörlerden biri öğretmenlerdir. öğretmenlerin yetiştirilme süreci, okullardaki eğitim etkinliklerinin kalitesi açısından büyük önem taşımaktadır. bu sürecin doğru bir şekilde amacına ulaşması için öğretmen yetiştiren öğretim elemanlarının, öğretmen adaylarını kişisel ve mesleki yönden çok iyi yetiştirecek düzeyde bilgi ve beceriye, bilimsel yaklaşıma ve kişisel liderlik donanımlarına sahip olması gerektiği söylenebilir. araştırmada, öğretmenleri liderlik yeteneklerine sahip bireyler olarak yetiştirme görevini üstlenen eğitim alan dersi öğretim elemanlarının, liderlik düzeyleri belirlenmeye çalışılmıştır. bu amaçla alan derslerini fen edebiyat fakültesinde tamamlayan karadeniz teknik üniversitesi fatih eğitim fakültesi ortaöğretim matematik, fizik, kimya, biyoloji öğretmenliği bölümü 145 öğretmen adayına, “liderlik uygulamaları ölçeği” kullanılarak, eğitim alan dersi öğretim elemanlarının liderlik düzeyleri hakkındaki görüşleri sorulmuştur. araştırma sonucunda, öğretim elemanlarının liderlik düzeylerine ilişkin görüşlerin “çoğu zaman” düzeyinde olduğu ve öğretmen adaylarının cinsiyetine ve anabilim dallarına göre görüşler arasında farklılık olmadığı görülmüştür

türk edebiyatı üzerine akademik araştırmalar yapmanın -özellikle de tanzimat ve sonrası dönemi kapsayacaksa- başlangıçta büyük bir avantaj gibi görünen, ancak iyi yönetilmezse hızla soruna dönüşme ihtimali bulunan bir açmazı vardır. zira, incelemeye karar verdiğiniz alanda muhtemelen daha pek çok söylenecek yeni söz mevcuttur ve iyi bir çerçeve çizilebilirse araştırmacının önünde bir anda bakir ve verimli bir kariyer planı belirebilir. bunlar, kıyıda köşede kalmış, hakkı yenmiş ya da tarihsel olarak görmezden gelinmiş konu/akım/dönem/yazar/kuram/kitap vb. olabileceği gibi, üzerine defalarca gidilse de farklı bakış açıları yakalanamadığından hep aynı kısır döngü yorumlara/tasniflere/ön kabullere sıkışmış çok bildik sorular-sorunlar da olabilir. bu yüzden, türk edebiyatı alanında çalışılmamış hiçbir konu kalmadığı ile hiçbir konunun henüz gereğince ele alınmadığı yargısı aynı anda geçerlidir. dolayısıyla eleştiri düzlemindeki eksiklikler genellikle konu seçiminde ve niyette değil, tercih edilen yöntemde ya da gelenekselleşmiş yöntemlere direnebilmede ortaya çıkar.

köprüler ulaşım ağını hızlandırmak ve kolaylaştırmak için yapılan önemli yapılardır. son yıllarda ağır hasar gören veya yıkılan köprüler üzerinde yapılan çalışmalar, hasar nedenlerinin çoğunun taşkınlar sırasında meydana gelen oyulma olayından kaynaklandığını ortaya koymuştur. taşkınlar esnasında köprü kenar veya orta ayakları etrafındaki taban malzemelerinin taşınması sonucu bu bölgede oyulmalar oluşmaktadır. oyulma olayına, etki eden birçok parametrenin yanında, kıvrımlı kanallarda sekonder akım şiddetinin etkisi de önemli olmaktadır. bu çalışmada, kıvrımlı bir kanalda 90º kıvrım açısında dış kıyıya yerleştirilen farklı ayak uzunluğundaki köprü ayakları etrafında oluşan yerel oyulmalar ve akım şiddetinin oyulma olayına etkisi temiz su oyulması durumu için deneysel olarak incelenmiştir. köprü kenar ayağının uzunluğu oyulma derinliği üzerinde önemli bir etkiye sahiptir. temiz su oyulması durumunda maksimum oyulma derinliği akım şiddetine bağlı olarak zamanla artmakta ve belli bir süre sonra asimptotik olarak devam etmektedir.

sağlık çalışanlarının hasta mahremiyetine ilişkin tutumlarının saptanması çalışmanın temel amacını; farklı birimlerde görev yapan sağlık çalışanlarının tutumları arasında ve farklı meslek gruplarından sağlık çalışanlarının tutumları arasında bir farklılık olup olmadığının ortaya konması ise çalışmanın bir diğer amacını oluşturmaktadır. çalışma keşifsel bir nitel araştırma niteliğindedir. alanında uzman iki kişinin görüşü alınarak 18 ifade içeren bir görüşme formu oluşturulmuştur. araştırmanın evrenini hastanede çalışan klinik sorumluları ve hekimler oluşturmaktadır. amaçlı/yargısal örneklem yöntemi kullanılarak 4 klinik sorumlusu (üroloji, gastroenteroloji, kadın doğum, nöroloji) ve 6 hekim (kadın hastalıkları ve doğum, kalp damar cerrahisi, dâhiliye, kulak-burun-boğaz) ile yüz yüze mülakat tekniğinden faydalanılarak derinlemesine, bireysel, yarı-yapılandırılmış görüşmeler yapılmıştır. araştırma sonucu elde edilen veriler wolcott’un betimleme yöntemi kullanılarak analiz edilmiştir. analiz neticesinde, hekim ve klinik sorumlularının hasta mahremiyetine ilişkin tutumlarının olumlu olduğu; farklı birimlerde çalışan sağlık çalışanlarının tutumları arasında farklılık olmadığı ve aynı şekilde farklı meslek gruplarından sağlık çalışanlarının tutumları arasında farklılık olmadığı ortaya konmuştur.

bu çalışmada, sodyum karbonat (na2co3) ile aktive edilmiş diatomitli harçların eğilme ve basınç dayanımı değerleri araştırılmıştır. karışımlarda, niğde başmakçı bölgesinden temin edilen 0-5 mm boyutlarındaki kırılmış kalker kumu kullanılmıştır. karışımlarda, bağlayıcıyı aktive etmek için kullanılan na2co3 ve kırılmış kalker miktarları sabit tutulmuştur. sadece çimento ile üretilen kontrol harcına ek olarak, sabit oranda na2co3 ile birlikte çimento yerine ağırlıkça % 0, 25, 50, 75 ve 100 oranlarında öğütülmüş diatomit kullanılarak harç numuneler üretilmiştir. dahası aynı karışım oranlarındaki çimento yerine % 4 oranında titanyum dioksit (tio2) kullanılarak da harç numuneler üretilmiştir. eğilme ve basınç dayanımlarını belirlemek için üretilen numunelere deney gününe kadar kuru veya ıslak kür uygulanmıştır. öğütülmüş diatomit ve tio2 içeren harçlara kuru ve ıslak kür uygulandıktan sonra belirlenen eğilme ve basınç dayanımı sonuçları ile kontrol harcı sonuçları karşılaştırılmıştır. deneysel sonuçlar çimento yerine kullanılan diatomit miktarı arttıkça, na2co3 ile aktive edilmiş diatomitli harçların eğilme ve basınç dayanımı değerlerinin azaldığını göstermiştir.

yunus ve balina türlerini içeren setase grubu üyeleri besin ağındaki son tüketicilerden olması sebebiyle sürekli olarak insanoğlu ile bir rekabet içerisindedir. bu rekabet bu türlerin yok olma tehlikesiyle karşı karşıya kalmasına neden olmaktadır. bu çalışmada, türkiye denizlerinde tespit edilmiş setase türlerinin dağılım bilgilerini üreten örnek bir bilgi sistemi geliştirilmiştir. durum çalışması olarak 1986-2014 yılları arasında yayımlanmış literatür bilgisi ve 2012-2017 yılları arasında yazar tarafından toplanmış rastlantısal gözlemleri içeren bir bilgi sistemi oluşturulmuştur. türkiye denizlerinde en yaygın gözlemlenen türün tursiops truncatus olduğu belirlenmiştir. bunun yanından tür çeşitliliğinin en fazla olduğu bölgelerin ise ege ve akdeniz kıyıları olduğu görülmüştür. geliştirilen bilgi sistemi kullanılarak yapılan analizlerle türlere ait coğrafik dağılımı ve coğrafik bilgi boşluklarının tespitine yönelik bilgi ortaya konulmuştur. bu sayede ulusal olarak korumaya yönelik bölgesel ve/veya türe yönelik yönetim planlarının belirlenmesine katkı sağlanmıştır. tespit edilen türlerin küresel koruma statüleri ise böyle bir bilgi sisteminin gerekliliğini bir kez daha vurgulamaktadır.

ulusların inşa sürecine tanıklık ettiğimiz 20. yüzyılın alamet-i farikası, büyük çaplı nüfus hareketleri, soykırımlar, etnik temizlikler, belli bir kültürü hedef alan asimilasyon projeleri oldu. yüzyılın henüz başında uygulamaya konulan ermeni tehciri, uluslaşma sürecinde homojen bir nüfus yaratma gayesinin sebep olduğu en büyük ve en yıkıcı trajedilerden biri olarak tarihe geçti. tehcire yönelik tarihyazımının devletler arası bir siyasi çekişmeyle bulandırıldığı bir ortamda, kendi tanıklıklarını aktararak bir toplumun belleğinde iz bırakan büyük katliamın bütün boyutlarını ortaya sermeye çabalayan ermenilerin hatıratları önem kazanmaktadır. kaleme alınan bu çalışma, armıdanlı bedros’un hatıratında yer alan 1915 ermeni tehcirine dair anlatıları, agamben’in tanıklık meselesine yönelik okuması üzerinden incelemektedir. bedros’un hatıratı, katliamın boyutlarını gözler önüne sererken, tehcirden kaçan ermenilerin kendi arasındaki çekişmelere, beklenmedik anlarda, umulmadık kişilerden gelen yardımlara, dayanışmalara da ışık tutmaktadır. bu bağlamda hatırat, tehcirin bir toplum üzerindeki etkilerini çok boyutlu bir bakış açısıyla ele almaya olanak tanıyan, tarihsel bir belge niteliği kazanır

force free helical reactor (ffhr) tasarımı, sıvı blanket sistemine sahip füzyon reaktörlerinden biridir. flinak (lif-naf-kf), ffhr‘de trityum üretimi, soğutucu ve ısı transferi için blanket olarak kullanma potansiyeline sahip eriyik tuzlardan biridir. yüksek sıcaklıklarda düşük buhar basıncına (900 °c de 0,5 mmhg) sahip olan flinak’ın korozyon karakteristikleri flibe (li2bef4) ‘ye benzerdir ve termal iletkenliği dir. ffhr tasarımlarında kullanım potansiyeli, flinak bileşenlerinin nükleer özelliklerinin belirlenmesinin önemini artırır. bu çalışmada 39k ve 41k'in 0-20 mev gelme enerjili nötronlarla gerçekleştireceği nükleer reaksiyonlardan (n,p) ve (n,α) reaksiyonları için tesir kesiti hesaplamaları denge ve denge öncesi modeller kullanılarak yapıldı. hesaplamalarda denge öncesi için full exciton model, hibrid model, geometri bağımlı hibrid model ve kaskad eksiton model kullanılırken, denge modeli hesaplamalarında weisskopf-ewing modeli kullanıldı ve yapılan hesaplama sonuçları exfor, jeff 3.2 ve tendl-2015'den alınan deneysel ve değerlendirilmiş tesir kesiti verileriyle karşılaştırıldı.

gölge kutuplu asenkron motorlar (gkam) yapılarının basit, maliyetlerinin düşük olması ve az bakıma ihtiyaç duymaları nedeniyle endüstriyel uygulamalarda, ev aletlerinde ve havalandırma sistemlerinde yoğun bir şekilde kullanılmaktadırlar. gkam’da eliptik döner alanın oluşumu motorun analizini oldukça zorlaştırmaktadır. bu karmaşıklığın sonucu olarak, bu motorların teorisi, tasarımı ve analizi konusunda nispeten sınırlı yayın bulunmaktadır. çoğunlukla bu motorların tasarımları deneme-yanılma yöntemine dayanmaktadır. bilindiği üzere elektrik makinalarının performansının doğru bir şekilde hesaplanması, hesaplamalarda kullanılan sargı endüktanslarının doğruluğu ile yakından ilişkilidir. bu nedenle, çalışmada 4 kutuplu gkam’ın stator sargısı ve gölge kutup sargısı sargı başı endüktansı, stator sargısı öz endüktansı, stator sargısı toplam kaçak endüktansı ve stator-rotor ortak endüktansı analitik denklemler ve gerçek zamanlı deneyler yardımıyla elde edilmiştir. aynı zamanda manyetik doyumun stator öz endüktansı ve kaçak endüktansına etkisi ile stator-rotor ortak endüktansının rotor pozisyonuyla değişimi incelenmiştir. çalışmanın sonunda, hesaplanan stator sargısı öz endüktansının doğruluğu deneysel bir yaklaşımla doğrulanmıştır.

yapılan bu çalışmanın amacı ilki 1998, ikincisi 2002 ve üçüncüsü de 2017 yıllarında düzenlenmiş olan turizm şûralarındaki protokol konuşmalarının, 1963-2018 yılları arasında yayımlanan türkiye’nin on adet beş yıllık kalkınma planları kapsamında incelenmesidir. çalışmada nitel araştırma yöntemlerinden içerik analizi yöntemi kullanılmıştır. verilerin analizi aşamasında turizm şûraları protokol konuşmaları metin haline getirilip incelenmiş ve inceleme sonucunda değinilen konular kategorize edilerek kalkınma planları altında toplanarak kodlanmıştır. toplam 10 adet tema belirlenmiş ve bu temalara ilişkin 76 adet alt kategori oluşturulmuştur. elde edilen bulgular genel olarak değerlendirildiğinde; 7. beş yıllık kalkınma planı hakkında en çok konuşulan kalkınma planı olmuştur. “alternatif turizm” teması 3 şûrada da gündeme gelmiştir. bu temayı sırasıyla; dış turizm gelirleri, marka oluşturma, tanıtım faaliyetleri, alt yapı ile doğal ve kültürel değerler temaları izlemektedir. araştırma sonucunda ise; kalkınma planlarında ele alınmayıp protokol konuşmalarında üzerinde durulan; hijyen, insan sağlığı, güven ortamı, insan hakları ve kültürlerarası yakınlaşma temaları ortaya çıkmıştır.

dr. talat koçyiğit (ö. 2011), ülkemiz son dönem hadis akademisyenlerinin ilklerindendir. 3 ağustos 1927’de uşak’ta doğup, ilkokulu, ortaokulu ve liseyi uşak’ta tamamlamış, 1953 yılında ankara üniversitesi i̇lahiyat fakültesinin ilk mezunları arasına girmiştir. aynı yıl hocası m. tayyib okiç tarafından, hadis dalında asistan olarak alınan koçyiğit, türkiye’de hadis alanında ilk akademik çalışmayı gerçekleştiren bilim insanıdır. koçyiğit, 1967 yılında doçent, 1975 yılında da profesör olmuştur. 1975 yılından, yaş haddinden emekli olduğu 2003 yılına kadar 40 yıl, ankara üniversitesi i̇lâhiyat fakültesi’nde, asistan, öğretim üyesi ve dekan olarak görev yapmış ve 18. 2011 tarihinde vefat etmiş, ankara cebeci mezarlığına defnedilmiştir. hadis alanında birçok ilke imza atan koçyiğit’in, 19 ilmî makale, dokuz ansiklopedi maddesinin yanı sıra, tercüme, tahkik, sadeleştirme ve komisyon üyesi olarak telif ettiği 22 eseri vardır. ülkemizde hadis alanının öncülerinden sayılan koçyiğit, bu ilim dalının gelişerek bugünlere gelmesine büyük katkı sağlamıştır.

örgütsel mahkumlaşma kavramı pozitif bireysel ve örgütsel çıktılar adına çok önemli bir girdi sağlamakla birlikte, özellikle pro-sosyal davranışların önemli olduğu sağlık sektörü açısından daha fazla önem arz etmektedir. bu kapsamda mevcut çalışmanın amacı sağlık çalışanları üzerinde örgütsel mahkumlaşmanın örgütsel muhalefet üzerindeki etkisini tespit etmektir. çalışmada anket tekniği kullanılmış olup veriler konya i̇li’nde faaliyet gösteren sağlık kurumlarında çalışan 375 personelden basit tesadüfi örnekleme yoluyla yüz-yüze görüşme yoluyla elde edilmiştir. çalışma sonuçları kurulan hipotezleri destekler nitelikte bulunmuş ve örgütsel mahkumlaşmanın örgütsel muhalefet üzerinde pozitif etkisini ortaya koymuştur. i̇lave olarak, örgütsel mahkumlaşmanın muhalefet alt boyutları olan açık muhalefet üzerinde negatif bir etkiye ve gizli muhalefet üzerinde ise pozitif bir etkiye sahip olduğu gözlenmiştir. bu çalışma örgütsel mahkumlaşma üzerine teorik altyapı sunması ve örgütsel muhalefet ile ilişkisine yönelik uygulamalı analizlerle literatüre katkı sağlaması adına hem örgütsel davranış hem de sağlık yönetimi alanına önemli kazanımlar sağladığı değerlendirilmektedir.

bu çalışmanın amacı, ülkemizdeki mobilya imalatında çalışanların yatay ve dikey olarak parça taşımaları esnasında karşılaştıkları zorlanmaları araştırmak ve çalışanlar üzerindeki etkilerine dikkat çekmektir. zorlanma sınır değerlerinin ölçümü için mevcut yöntemler araştırılmış, federal almanya i̇ş güvenliği ve i̇ş hekimliği kurumu (baua)’nun geliştirmiş olduğu yöntem seçilmiş ve kas iskelet sistemindeki zorlanmalar için hesaplamalar yapılmıştır. mobilya sektöründe üretim, makine parkı ve insan gücüne dayanmaktadır. mobilya sektöründe insan gücü kullanımı parça taşımanın yanı sıra makineye parça verme, makineden parça alma, kaldırma ve indirme işlemlerini kapsamaktadır. bu süreçteki taşıma ve kaldırma işlerinin ergonomik koşullara uygunsuzluğu iş kazalarına ve meslek hastalıklarına yol açmaktadır. buna bağlı olarak işletmede iş gücü kaybı yaşanmakta, üretim aksamakta ve işletme açısından maliyetler artmaktadır. araştırma sonuçları ile, mobilya üreten işletmelerde, iş kazalarının ve meslek hastalıklarının engellenebileceği düşünülmektedir. bu şekilde mobilya üretim tesislerinin çalışma standardının yükselmesi ve verimliliğin artırılması sağlanabilir.

özet din, insanlar ve toplumlar üzerinde önemli etkisi olan sosyolojik bir olgudur. birçok toplumda insanlar dini değerleri kutsal kabul edip rehber edinmişlerdir. ancak zaman zaman halkın bu anlayışından çıkarları doğrultusunda yararlanmak isteyen kişi ve gruplar ortaya çıkmıştır. cehalet, gerçek inanç eksikliği ve çıkarların her tür değerin üstünde görülmesi din istismarına neden olan etkenler arasında yer alırken, bu tür davranışların toplumda kabul görmesi bireylerin kendilerini iyi yetiştirememesi ve toplumun eğitim düzeyi ile ilintilidir. fransa ve türkiye'de bazı dönemlerde din istismarı sorunu yazarlar, sanatçılar ve aydınlar tarafından gündeme getirilmiştir. zola gerçek ve güntekin yeşil gece romanlarında toplumlarının geleceği adına çok önemli buldukları bu sorunu ele almışlardır. her iki romanda da basın dünyasından eğitim dünyasına, kilise, tarikat veya medrese çevrelerinden siyaset çevrelerine kadar dinin adeta bir “etiket”e dönüştürüldüğüne tanık olunmaktadır. anahtar sözcükler: din, i̇stismar, çıkar.

aktif karbon; yapısında karbon içeren her türlü doğal ya da sentetik başlangıç maddesinden üretilebilen, sahip olduğu geniş iç yüzey alanı ve farklı çaplardaki gözenek sayısı sayesinde sıvı ve gaz uygulamalarında sıklıkla kullanılan bir adsorbandır. bu çalışmada ülkemizde bolca üretilen şeftali meyvesinin çekirdeğinden çinko klorür ile kimyasal aktivasyon sonucu aktif karbon üretilmiştir. 3/1 emdirme oranı ve farklı karbonizasyon sıcaklıklarında (400°c, 500°c, 600°c) üretilen aktif karbonların gözenek hacmi, bet yüzey alanı, ortalama gözenek çapı ve gözenek boyut dağılımı gibi yapısal özellikleri araştırılmıştır. şeftali çekirdeği ve aktif karbon azot gazı adsorpsiyonu, sem görüntüleri, ftir analizleri ve elementel analiz sonuçları ile karakterize edilmiştir. en yüksek yüzey alanına sahip (946 m2/g) aktif karbon, 500 °c ve 3/1 emdirme oranında elde edilmiştir. sonuç olarak şeftali çekirdeğinden kimyasal aktivasyon yöntemiyle yüksek yüzey alanı ve gözenek hacmine sahip aktif karbonlar üretilir, böylece bitkisel artıkların değerlendirilmesi sağlanmış olur.

xix. yüzyılın sonuna kadar orta asya türk devletlerinde edebî dil, yazı ve diplomasi dili olarak kullanılan çağatay türkçesi, bugünkü özbek, uygur yazı dillerinin temelini oluşturur. bu dilin son yüzyıldaki ürünleri üzerine yapılacak çalışmalar, hem bir külliyatın ortaya çıkarılması, hem türkçenin tarihî süreçte farklı alanlarda fakat aynı kültür dairesi içinde meydana getirdiği eserlerin anlaşılması bakımından önem taşımaktadır. 1858'de andican'da doğan ve 1921'de vefat eden molla yoldaş törebay oğlu hılvetî ve mevlidi üzerine yapılan bu çalışma söz konusu sürecin bir numunesi olabilir. makalenin ilk bölümünde molla yoldaş hılvetî’nin hayatı ve eserleri hakkında bilgi verilerek daha önce yapılmış çalışmalar gösterilmiştir. i̇kinci bölümde ise mevlit ve türkistan'daki mevlit geleneğinden bahsedilerek türkiye’deki araştırmacıların hılvetî ve mevlidiyle ilgili değerlendirmeleri üzerinde durulmuştur. son bölümde de makaleye kaynaklık eden mevlit nüshaları tanıtılarak hılvetî'nin mevlidinin bölümleri ve içerikleri örnek beyitlerle gösterilmiştir.

doi: 10.26650/ase201815 bu çalışmanın amacı, sucul canlılar için sodyum dodesil sülfatın (sds) toksisitesini belirlemektir. kahverengi alabalıklarda (salmo trutta fario) sds'nin etkileri hematolojik indekslerle araştırılmıştır. bu amaçla balıklar 21 gün süreyle kontrol (0 mg/lt), düşük doz (1,5 mg/lt) ve yüksek doz (2,25 mg/lt) sds'ye maruz bırakılmıştır. uygulama süresi sonunda kontrol ve deneme gruplarında hematolojik indeksler [eritrosit sayısı (rbc), lökosit sayısı (wbc), hemoglobin değeri (hb), hematokrit oranı (hct), trombosit sayısı (plt), eritrosit çökme oranı (esr), eritrosit başına düşen hemoglobin sayısı (mchc), eritrosit miktarı hemoglobin (mch) ve ortalama eritrosit hacmi (mcv)] araştırılmıştır. araştırma sonuçları, yüksek dozda sds konsantrasyonuna maruz bırakılan grubun rbc, wbc, plt, hb, esr, mcv, mch ve mchc indeks değerlerinin düşük doz ve kontrol gruplarına göre önemli derecede arttığını (p<0,05) göstermiştir. düşük konsantrasyona maruz bırakılan grupta ise, htc değeri diğer uygulama gruplarına göre daha yüksek bulunmuştur (p<0,05).

dünyada kadınlarda kanser sebepli ölümlerde meme kanseri en üst sıralarda yer almaktadır. kemoterapi, radyoterapi, hormonal tedavi gibi yöntemler meme kanserinin tedavisi için kullanılmasına rağmen metastaz ve nüks sıkça karşılaşılan durumlardır. meme kanseri tedavisinin etkin olarak sağlanamamasında en çarpıcı etken tümör dokusundaki ufak bir popülasyonu oluşturan kanser kök hücreleridir. meme kanser kök hücrelerinin eliminasyonu konusundaki çalışmalar kök hücre özelliklerinin ortaya çıkmasında kritik rol oynayan gelişimsel sinyal yolakları üzerinde etkili olabilecek yaklaşımları içermektedir. gelişimsel sinyal yolaklarından en önemlilerinden biri olan notch sinyal yolağı meme kanser kök hücrelerinde apoptoz, proliferasyon, anjiyojenez ve farklılaşma mekanizmaları üzerinde oldukça etkilidir. güncel çalışmalar kanser kök hücrelerinin karakteristiğinde kritik rol oynayan notch sinyal yolağının inhibisyonun etkili tedavi yaklaşımları için önemli olduğunu göstermektedir. bu derlemede meme kanserinin tedavisinde notch sinyal yolağının inhibisyonu için getirilmiş farklı yaklaşımlar ele alınacak ve gelecekte etkin kanser tedavisinin geliştirilmesinde faydalı olabilecek yöntemler tartışılacaktır.

i̇nsan haklarına duyarlı bütçeleme dezavantajlı grupların durumlarının iyileştirilmesi için önem verilen sosyal bütçeleme uygulamalarından birisidir. bu bütçeleme yaklaşımı bir bütçe tekniğinden ziyade, bireysel ve toplumsal ihtiyaçların en hızlı ve en etkili bir şekilde karşılanması için devlet bütçelerinin nasıl hazırlanması konusunda yol gösteren bir uygulamadır. bu çalışmada türkiye’de merkezi yönetim bütçesi kapsamında insan hakları ile ilişkili bütçe kalemleri belirlenmiştir. i̇nsan hakları ile ilişkili bütçe kalemleri belirlenirken kamu hizmetleri, fonksiyonel sınıflandırmaya göre gruplandırılmıştır. çalışmanın son bölümünde insan hakları ile ilişkili bütçe tahsislerinin ve kamu harcamalarının, birleşmiş milletler tarafından belirlenen ve tüm üye ülkelerin uymak zorunda olduğu yükümlülükleri karşılayıp karşılamadığı araştırılmıştır. çalışmanın zaman kısıdı 2006 -2018 yılları arasıdır. 2006-2017 yıllarına ait veriler bütçe ve mali kontrol genel müdürlüğünün resmi internet sitesinden, 2018 yılına ait veriler ise muhasebat genel müdürlüğünün resmi internet sitesinden derlenmiştir. çalışmanın amacı; insan hakları ile devlet bütçesi arasındaki ilişkiyi vurgulamak ve türkiye’de insan haklarına duyarlı bir bütçeleme analizi yapmaktır.

bu çalışmada, öğretmen adaylarının akademik erteleme eğilimleri ile akademik özyeterlik düzeyleri arasındaki ilişki incelenmiştir. araştırma ilişkisel tarama modeli ile desenlenmiştir. araştırmanın çalışma grubunu türkiye’deki devlet ve vakıf üniversitelerinde öğrenim görmekte olan 495 eğitim fakültesi öğrencisi oluşturmaktadır. verilerin toplanmasında “akademik erteleme eğilimi ölçeği” ile “akademik özyeterlik ölçeği” kullanılmıştır. verilerin analizinde aritmetik ortalama, standart sapma gibi betimsel istatistiklerin yanında, pearson momentler çarpımı korelasyon katsayısı ve doğrusal regresyon tekniklerinden yararlanılmıştır. araştırma bulguları öğretmen adaylarının akademik erteleme eğilimleri ile akademik özyeterlik düzeyleri arasındaki ilişkinin anlamlı, negatif yönde ve orta düzeyde olduğunu göstermiştir. demografik değişkenlerden cinsiyetin akademik erteleme eğilimi üzerinde; okul türünün katılımcıların akademik özyeterlik düzeylerinde; bölümün ise hem akademik özyeterlik hem de akademik erteleme eğilimi üzerinde anlamlı bir farka neden olduğu görülmüştür. çalışmada ayrıca akademik özyeterliğin, akademik erteleme eğiliminin anlamlı bir yordayıcısı olduğu sonucuna ulaşılmıştır.

tasarımcılar, asmolen döşeme tipini mimari gerekçelerle azımsanmayacak ölçüde ülkemizdeki betonarme yapılarda tercih etmektedir. asmolen döşemenin plak döşeme tipine göre daha fazla maliyete sahip olduğu görüşü yaygın kanı olsa da, bu fazlalığın oranının nekadar olduğuyla ilgili bir çalışmaya rastlanmamaktadır. asmolen ve plak döşemeler arasındaki, avantaj ve dezavantajlara literatürde rahatlıkla ulaşılabilirken, maliyet mukayeselerine, tasarımcıların özel deneyimlerinden elde ettikleri ve birbirinden çok farklı ölçülerdeki ifadelerin yer aldığı forum sitelerinde sadece karşılaşılmaktadır. bu çalışmada, beşi asmolen ve beşi plak döşeme tipinde güncel deprem yönetmeliğine göre tasarlanarak inşa edilmiş toplam on yapı seçilerek, döşemelerinin diğer döşeme tipine dönüştürülmesi sonucunda oluşan maliyet farkları incelenmiştir. elde edilen sonuçlara göre; tüm yapı tiplerinde asmolen döşemeler plak döşemelere göre %1.33-15.37 oranında daha fazla maliyete neden olduğu, asmolen döşemeli projelerde tasarımcıların yapı elemanlarını genellikle güvenlik için yeterli boyutlarının üstünde tasarladıkları görülmüştür. ayrıca, seçilen yapılar için asmolen döşeme tasarımına bağlı maliyet artışı doğrusal eğriyle gösterilmiştir

büyümenin ve gelir eşitsizliğinin önemi herkesçe kabul edilmektedir. bu çalışmada da orta doğu ve kuzey afrika ülkeleri için gelir eşitsizliği, ekonomik büyüme ve yoksulluk ilişkisi incelenmiştir. tahmin edilen regresyon modellerinde bağımlı değişken, ülkelerdeki yoksulluk oranları (poverty index), açıklayıcı değişkenler ise gelir eşitsizliği için gini katsayısı ve ekonomik büyüme oranıdır. analizler, 1985-2015 dönemi mena ülkeleri için gerçekleştirilmiştir. analize dâhil edilen ülkeler; cezayir, bahreyn, mısır, i̇ran, irak, i̇srail, ürdün, kuveyt, libya, fas, katar, suudi arabistan, sudan, suriye, tunus, birleşik arap emirlikleri ve yemen’dir. bu ülke grubuna ilişkin değerlendirmeler panel veri analizi ve mekânsal haritalandırma teknikleri ile yapılmıştır. analiz ve değerlendirmeler, stata 14.0 mp ve geoda 1.8.8 paket program aracılığıyla yapılmıştır. genel olarak elde edilen sonuçlara göre; ülkeler homojendir ve yoksulluk, ekonomik büyüme ve gelir eşitsizliği ilişkisi önemsenecek düzeyde güçlüdür. ayrıca gelir eşitsizliğinin azaltılması yoksulluğu azaltmakla birlikte ekonomik büyümenin yoksulluğu azaltma etkisi çok daha fazladır.

basın, toplumu bilgilendirmenin yanında yöneten ve yönetilenler arasında iletişim köprüsü kurma özelliğine sahiptir. tanzimat sonrası matbuatın yaygınlaşmasıyla, vilayet matbaa ve gazeteleri hem bu görevi yerine getirmiş, hem de anadolu’nun ve bazı orta doğu ülkelerinin basın tarihinin ilk örneklerini vermiştir. faaliyet gösterdiği yörenin kültür iklimini canlandıran vilayet gazetelerinin sayısı cumhuriyet döneminde artmaya devam etmiştir. aksaray vilayet gazetesi, cumhuriyet ideolojisinin benimsetilmesinde ve yeni sistemin kökleşmesinde üstlendiği misyonu, 1926 yılından şehrin ilçeye dönüştürüldüğü 1933 yılına kadar sürdürmüştür. tarihsel araştırma modeli kullanılarak gerçekleştirilen bu araştırmada, aksaray vilayet gazetesi’nin toplumsal dönüşüm sürecindeki rolünü ve yerini tespit etmek amacıyla gazetenin ekim 1929 ve aralık 1930 yılları arasındaki 23 sayısı mercek altına alınmıştır. cumhuriyet’in kazanımları, millî eğitim ve millî iktisat seferberliği, harf inkılâbı, çok partili hayata geçiş denemeleri, kadınlara seçme ve seçilme hakkının verilmesi ve yabancı basının inkılâplara yönelik tutumunu yansıtan temalar başlıklar halinde ele alınmış ve betimsel analiz uygulanmıştır.

meyve ağaçlarında zarar meydana getiren pseudococcid türleri verim ve kalite kaybına yol açmaktadır. bunların mücadelesinde geniş etkili pestisitlerin kullanımı sonucunda yeni zararlı tür salgınları ortaya çıkmakta ve üründe ilaç kalıntısı meydana gelmektedir. bu yüzden unlubitlerle mücadelede biyolojik savaş etmenlerinin rolü önemlidir. bu derlemede ülkemizde meyve ağaçlarında görülen zararlı unlubit türleri [planococcus citri risso, planococcus ficus signoret, phenacoccus aceris signoret, pseudococcus comstocki kuwana, pseudococcus longispinus targioni tozzetti, pseudococcus viburni signoret, pseudococcus cryptus hempel ve nipaecoccus nipae sulc (hemiptera: pseudococcidae)] ve biyolojik mücadele etmenleri ile ilgili yapılan çalışmalar derlenmiştir. buna göre söz konusu zararlıların entegre mücadelesinde, yerli doğal düşmanların etkilerinin arttırılmasını destekleyecek girişimlerde bulunulmalı, karınca mücadelesi yapılmalı, yaşama ortamlarının çeşitliliği arttırılmalı ve geniş etkili pestisit uygulamalarından kaçınılmalıdır. eğer kimyasal ilaç kullanımı gerekiyorsa, türe özel olan ve doğal düşmanlara etkisi olmayan pestisitler seçilmelidir. ortamda uygun doğal düşman türlerinin bulunmaması durumunda, etkili doğal düşmanların başka bölgelerden getirilip salımı yapılarak sözkonusu zararlıların yoğunluklarının düşürülmesi sağlanmalıdır.

ekonomik krizler son yüzyılda fazla karşılaşılan bir olgu olarak ekonomistler için önemli bir araştırma konusudur. ayrıca ekonomik krizler, genel anlamda ülkelerin makroekonomik parametrelerinde negatif etkiler meydana getirmektedirler. bu negatif etkilerden biri de yerel yönetimlerin mali yapısı üzerinde meydana gelmektedir. vatandaşlara en yakın hizmet veren kamu idareleri olan yerel yönetimlerin ekonomik krizle birlikte mali yapılarındaki etkileşim değerlendirilmesi gereken bir konudur. bu amaçla çalışmanın amacı makroekonomik etkileri olumsuz olan ekonomik krizlerin yerel yönetimlerin maliyelerinde ne tür etkiler bıraktığının tespit edilmesidir. bu tespitin yapılması için “avrupa borç krizi” örnek olarak seçilmiş ve piigs ülkelerinin de içinde yer aldığı avrupa’daki on beş ülkenin krizin en yoğun olduğu “2010-2015” yılları arasında yerel yönetim bütçelerindeki negatif dönüşüm gözlenmiştir. sonuç olarak bahsedilen dönemde bu ülkelerin yerel yönetimlerinin gelir ve harcamalarında daralmalar olduğu ve yaşanan ekonomik krizlerden ciddi anlamda etkilendikleri tespit edilmiş ve yerel yönetimlerin krizlerden daha az etkilenmesi için neler yapılması gerektiği hakkında çeşitli önerilerde bulunulmuştur.

kablosuz sensör ağlarının (ksa/wsn) temel bileşenleri olan kablosuz sensör ağ düğümleri (ksad), işlemci ve hafıza devresi, radyo modülleri, güç üniteleri, sensörler/aktuatörler ve dönüştürücü devrelerinden oluşmaktadırlar. mevcut ksad ’lerin maliyetlerinin yüksek olması bir yana amaca yönelik tasarımlarda ek donanımlara/bağlantılara ihtiyaç duymaları veya bunun tam tersi olarak uygulamaların ihtiyaç duymadığı gereksiz özelliklere sahip olabilmeleri, dezavantajlardır. bu makalede, özellikle deneysel amaçlı ve çok sayıda sensör düğüm gerektiren ksa ağ uygulamalarında kullanılmak üzere amaca özel programlanabilen, kurulumu ve işletmesi kolay, mevcut diğer zigbee ksad’ler ile kıyaslanabilen özelliklerde bir sensör düğümün (fnode) tasarlanıp gerçekleştirme süreci sunulmuştur. buna ek olarak fnode’lardan oluşturulacak ksa yapılarını kontrol edebilen, sensör düğümlerden toplanan verileri ön işlemlerle optimize ederek veri tabanlarına kaydedebilen bir kontrol ve gözlemleme yazılımının (fmonitör) geliştirme detayları paylaşılmıştır. fıratzigbee isimli bu ksa sistemin gerekli test ve denemeleri yapılarak hem pratik uygulamalar için hem de ilgili eğitim kurumlarındaki ksa uygulamaları için bir deneysel platform olarak kolaylıkla kullanılabilir olduğu gösterilmiştir.

bu araştırmada “bilimsel araştırma yöntemleri” konulu bir hizmet içi eğitim (hi̇e) programının incelenmesi amaçlanmıştır. hi̇e programının incelenmesi iki boyutta ele alınmıştır. bu boyutlardan ilki, ilgili hi̇e programına katılan öğretmenlerin programa yönelik görüşlerinin belirlenmesidir. i̇kinci boyut ise gerçekleştirilen programın, katılan öğretmenlerin bilimsel araştırma yöntemleri ile ilgili bilgi düzeylerine etkisinin araştırılmasıdır. çalışmada kontrol grupsuz ön ve son test yarı deneysel deseni kullanılmıştır. çalışmaya 2014-2015 eğitim öğretim yılı bahar dönemi ilkokul, ortaokul ve liselerde görev yapmakta olan 25’i kadın (%35.20) ve 46’sı erkek (%64.80) toplam 71 öğretmen katılmıştır. araştırma bulgularına göre katılımcıların gerçekleştirilen hi̇e programına yönelik görüşlerinin oldukça olumlu olduğu; programın katılımcı başarı düzeylerini anlamlı miktarda arttırdığı görülmüştür (f(1, 69)= 106.73, p < .001). katılımcıların hi̇e programına yönelik görüşleri cinsiyetlerine göre anlamlı bir farklılık gösterirken, başarı durumlarında demografik özelliklerine göre herhangi bir farklılık görülmemiştir

giriş: hasta eğitimi, hasta ve yakınlarının gereksinimlerinin bireysel olarak karşılanmasında önemli bir yere sahiptir.bu çalışma dahiliye ve cerrahi kliniklerde yatan hastaların öğrenim gereksinimlerini belirlemek amacıyla yapılmıştır.yöntem: tanımlayıcı türdeki bu araştırma, bir devlet hastanesinin dahili ve cerrahi kliniklerinde 1 ocak-1 temmuz 2015 tarihleri arasında, son 24-48 saat içerisinde taburculuğu planlanan ve araştırmaya katılmayı kabul eden hastalar (n = 146) ile yürütülmüştür. veriler ilgili literatür doğrultusunda hazırlanan kişisel bilgi formu ve hasta öğrenim gereksinimleri ölçeği kullanılarak toplanmıştır.bulgular: araştırmaya katılan hastaların, öğrenim gereksinimi ölçeği puan ortalaması 186.67 ± 29.22’dir. hastaların demografik değişkenleri ile hasta öğrenim gereksinimleri ölçeği toplam puan ortalaması arasında istatistiksel olarak anlamlı fark bulunmamıştır (p > .05).sonuç ve öneriler: araştırma sonucunda hastaların öğrenim gereksinimlerinin yüksek düzeyde olduğu belirlenmiştir. hemşirelerin taburculuk sürecinde hasta ve yakınlarının öğrenim gereksinimleri belirleyip, bu doğrultuda bireysel eğitim programları düzenlemesi önerilmektedir.

özet kur’an’ın muhtelif surelerinde adab-ı muaşeretle ilgili çok sayıda ayet mevcuttur. hadis bilginleri de, hz. peygamber'in bizzat yaşadığı ve ümmetine tavsiye ettiği adabı ve ahlâk kaidelerini ihtiva eden hadisleri, topladıkları hadis kitaplarında, "kitâbu'ledeb" ya da "bâbu'ledeb" gibi özel başlıklar altında bir araya getirmişlerdir. şunu da söylemekte fayda vardır: edep kurallarının büyük bir bölümü, hz. peygamber'in birer sünneti olduğu gibi, daha önce geçmiş olan peygamberlerin sünnetinden olan adab-ı muaşeret kuralları da vardır. “adab"edeb kelimesinin çoğuludur. "edeb", sözlük anlamı ile "terbiye", "utanma", "usul", "yol" ve "kaide” gibi anlamlara gelir. ”muaşeret" ise “birlikte yaşayıp iyi geçinmek” demektir. bir i̇slam ahlakı terimi olarak adab, “göz önünde bulundurulması gerekli olan kaideler, usuller, ahlaken uyulması gereken hususlar, terbiye ve nezaket kuralları” anlamlarına gelir. adab-ı muaşeret deyimi ise, topluluk içinde normal davranış şekilleri, insanların birbirleriyle geçinmeleri usulü, nezaket, terbiye ve görgü kuralları demektir.

toplumların günü ve geleceği olan genç bireylerin farklı toplumsal risklerden korunabilmelerinin önemli aracı eğitimdir. gençlerin farklı nedenler (ekonomik, kültürel, siyasi vb.) ile eğitim sürecine dâhil ol(a)mamaları ciddi bir toplumsal sorun alanıyken, sürece dâhil olduktan sonra farklı nedenlerden dolayı tamamlayamamaları da yaşadıkları yoksulluk ve güvencesizliğin göstergeleri arasındadır. gençler eğitim süresi içerisinde temel ihtiyaçlarını (barınma, beslenme, ulaşım, sağlık) karşılamak ve eğitimlerine devam edebilmek adına stratejiler geliştirmişlerdir. bu stratejiler arasında eğitim öğretim hayatına devam ederken özellikle tatil dönemlerinde bulundukları şehirlerde, memleketlerinde veya büyükşehirlerin inşaat sahasında çalışmak yer almaktadır. bu araştırma 2017-2018 eğitim öğretim yılında yoksullukları ile baş edebilmek için inşaat sektöründe çalışan yükseköğretimli gençlerin geliştirdikleri stratejilerini incelemeye yöneliktir. karamanoğlu mehmetbey üniversitesinde 2017- 2018 eğitim öğretim yılında yükseköğretim eğitimine devam eden 24 üniversite öğrencisi ile yarı yapılandırılmış görüşme formu uygulanarak görüşmeler gerçekleştirilmiştir. elde edilen veriler betimsel analiz tekniği ile analiz edilmiştir.

bu çalışmada, rusya ve çin arasındaki enerji, ekonomi, siyaset ve güvenlik konularındaki günümüz ilişkileri ortaya konularak, “bu ilişkiler abd karşıtı bir siyasi ya da askeri pakta dönüşebilir mi?” sorusuna cevap aranmaktadır. abd‟nin hegemonyal güç olma iddiası ile ortadoğu, asya ve asya-pasifik bölgelerindeki siyasi ve askeri varlığı, rusya ve çin‟i birbirine yaklaştırmakta, enerji alanındaki işbirliğini güçlendirmede etkili olmaktadır. enerji alanındaki işbirliği ise ekonomik, siyasi ve askeri alanlardaki işbirliğine ivme kazandırmaktadır. rusya en büyük ticari ortağı çin‟le şi̇ö içinde abd‟ye karşı güvenlik alanında işbirliğini ön plana çıkarırken, en önemli ticari ortakları ab ve abd‟yi kaybetmek istemeyen pekin, güvenlik alanında işbirliğine temkinli yaklaşmakta, daha çok enerji ve ekonomiye yönelik ilişkiler geliştirmek istemektedir. batı dünyasının kırım‟ın ilhakından sonra rusya‟ya karşı uyguladığı yaptırımlar ve çin‟in üstün ekonomik kapasitesi çin-rusya ilişkilerinde pekin lehine asimetrik bir denge oluşmasına neden olmaktadır. çin-rusya arasındaki asimetrik denge ve çıkar çatışması, askeri ya da siyasi anlamda abd karşıtı paktı zorlaştırmaktadır.

bu çalışmanın amacı, subklinik hipotiroidi (sh) hastalarının serumlarında irisin ve homosistein (hcy) düzeylerinin tanısal önemini belirlemektir. yöntemler: çalışmada 80 kişi değerlendirildi. hasta grubuna, sh tanısı konmuş 40 hasta ve kontrol grubuna 40 sağlıklı birey dahil edildi. kan örnekleri toplandı ve enzim bağlı immünosorbent testi (elisa) kullanılarak serum irisin ve hcy düzeyleri belirlendi. tiroid uyarıcı hormon (tsh), serbest triiyodotironin (ft3), serbest tiroksin (ft4) düzeyleri cobas e 601 otoanalizörü kullanılarak kemilüminesans yöntemiyle ölçüldü. bulgular: sh hastalarında irisin, hcy, tsh düzeyleri kontrol grubuna göre anlamlı olarak yüksek bulundu (sırasıyla p = 0.0001, p = 0.0001, p = 0.0001). ayrıca, i̇risin ve hcy seviyeleri tsh seviyeleri kadar spesifik ve sensitifti. sh için en iyi kesme noktaları, i̇risin için > 14.43 ng / ml, hcy için > 13.53 nmol / ml ve tsh için > 4.11 uui / ml idi. sonuç: irisin, hcy sh için tanısal bir biyobelirteç olarak kullanılabilir.

bu araştırmada, farklı sıcaklık dereceleri ve sürelerinin kerevit (a. leptodactylus) filetolarındaki vitamin e, vitamin c ve lipid peroksidasyon seviyesi (malondialdehit-mda) üzerine olan etkisi araştırıldı. bunun için kerevit filetoları +4 °c, -12 °c ve -18°c’lerde muhafaza edildi. çalışmada abdomen filetolarındaki analizler, +4 °c’de 0., 1., 3., 6., 9. ve 12. günlerde, -12 °c ve -18 °c’lerde ise 0, 2., 4., 6., 8., 10., 12. ve 17. haftalarda yapıldı. analizlerin yapımında yüksek performanslı sıvı kromatografisi kullanıldı. elde edilen verilerin istatistiksel analizleri sonucunda; vitamin e ve c miktarındaki azalmanın ve mda miktarındaki yükselmenin +4 °c, -12 °c ve -18 °c’de süreye bağlı olarak artarak meydana geldiği (her biri için p˂0,001) belirlendi. ayrıca çalışmada meydana gelen bu değişimin -18 °c ve -12 °c’ göre +4 °c’de, -18 °c’ ye göre ise -12 °c’de daha fazla olduğu tespit edildi.

bu çalışmada, doğa sporları ile uğraşan yapan sporcuların temel psikolojik ihtiyaçlarının zihinsel dayanıklılığına olan etkisinin ortaya konması amaçlanmıştır. araştırmada, sheard, golby ve van wersch (2009) tarafından geliştirilmiş olan ve türkçe'ye uyarlaması altıntaş ve bayar koruç (2016) tarafından yapılan sporda “zihinsel dayanıklılık ölçeği” ve doğa sporcularının temel psikolojik ihtiyaçlarını belirlenmek amacıyla deci ve ryan (2000) tarafından geliştirilen ve kesici, üre, bozgeyikli ve sünbül (2003) tarafından türkçe’ye uyarlanan “temel psikolojik i̇htiyaçlar” ölçeği kullanılmıştır. verilerin incelenmesinde independent samples t testi ve tek yönlü (one way) anova testi kullanılmıştır. sonuçta cinsiyet, yaş ve yapılan doğa sporu türüne göre anlamlı farklara ulaşılmıştır. i̇statistiksel olarak deneyimin bir etkisi olmadığı sonucu görülmüştür. temel psikolojik ihtiyaçlar ile zihinsel dayanıklılık arasında pozitif yönde orta düzeyde bir ilişki tespit edilmiştir. buna göre, çok güçlü olmasa da temel psikolojik ihtiyaçların karşılaması zihinsel dayanıklılığı olumlu yönde etkilediği söylenebilir. zihinsel becerileri arttırıcı etkinlikler yaparak psikolojik olarak ihtiyaçların karşılanacağı bir ortamlarda zaman geçirilmesi önerilmektedir.

sosyal medya, aktivist protestoların dijital olarak örgütlenmesinde önemli bir rol oynamaktadır. bu araştırmada teorik açıdan yeni toplumsal hareketlerin tarihçesine değinilecek, çalışmanın ilerleyen kısımlarında sosyal medya ile yeni toplumsal hareketlerin geçirdiği dönüşüm ele alınacaktır. çalışmada “sosyal medya yeni toplumsal hareketleri nasıl ve ne şekilde dönüştürmüştür?”, “sosyal medyanın yeni toplumsal hareketlerin örgütlenme ve organizasyon yapısına etkisi nasıl ve ne şekildedir?” ve “türkiye’de yeni toplumsal hareketlerle gerçek bir kamusal alan oluşuyor mu?” gibi soruların cevapları “kuzey ormanları savunması” hareketi kapsamında aranacaktır. kuzey ormanları savunması hareketi üzerine bir örnek olay incelemesi olan bu çalışmada yöntem olarak nitel yöntem seçilmiş, kuzey ormanları savunması aktivistleri ve kos medya ekibi mensupları ile derinlemesine görüşmeler yapılmıştır. diğer yandan bundan bir yıl önce hareketin e-posta grubuna üye olunarak katılımcı gözlem ile yine bir nitel yöntem olan netnografi yöntemi uygulanmıştır. tüm bunların yanı sıra kos hareketinin web sitesi (www.kuzeyormanlari.org) ile facebook, twitter, youtube ve instagram sayfalarındaki veriler analiz edilmiştir.

bu çalışmada türk fındığı olarak bilinen corylus colurna’nın odun çelikleri kullanılmıştır. çelikler 15 aralık tarihinde alınmış olup kontrol, 1000 ppm, 2000 ppm, 4000 ppm ve 8000 ppm olarak hazırlanan iba çözeltisi ile muamele edilmiştir. her uygulama için 3 tekerrür olacak şekilde her tekerrürde 20 çelik toplamda 300 çelik kullanılmıştır. çelikler ısıtma ve mistleme bulunan ortama dikilmişlerdir. 90 gün sonra çelikler çıkarılmıştır. canlı olmayan çelik sayısı, canlı çelik sayısı, köklenen çelik sayısı, kallus oluşturmuş çelik sayısı, kök sayısı ve kök uzunluğu belirlenmiştir. buna göre en yüksek canlı çelik oranı ve köklenen çelik sayısı iba 4000 ppm dozundan elde edilmiştir. çeliklerde en yüksek ortalama kök sayısı 8000 ppm uygulamasında 4.83 olarak bulunmuştur. ey yüksek köklenme oranı 4000 ppm uygulamasından (%21.7) elde edilmiştir. bu araştırmanın sonucu olarak tüm bulgular dikkate alındığında corylus colurna odun çeliklerinin köklenmesinde 4000 ve 8000 ppm iba önerilir.

finansal araçlar arasında tamamlayıcı bir eleman olan i̇slâmî finansın amacı, finans pazarlarında daha katılımcı, adaletli ve paylaştırıcı görünümüyle yatırım yapmak isteyen özel ve tüzel kişileri motive ederek ekonomik yapı içerisinde finansal kaynaklara ulaşımı kolaylaştırarak sistemde kalıcı maddi ve manevi refah seviyesini oluşturmaktır. kendine has ve alternatif bir finansal metot olan i̇slâmî finansta, din kurallarına bağlılık, yasal ve yapısal anlamda mecburidir. bu noktada, son dönemlerdeki gelişmeler, i̇slami finansın i̇slam ekonomisi aksiyomlarından uzaklaşarak kapitalist sisteme doğru kaydığını göstermektedir. i̇slami finansın bu hızlı gelişme sürecinde, kurucu nitelikteki temellerine yoğunlaşması gereken araştırmalar ihmal edilmiştir. buna rağmen, bu yeni anlayışın ahlâkî sistemini meydana getiren temel özellikteki aksiyomlar yerleştirilmeden, i̇slâmî finans özelinde kuvvetli bir finansal sisteme sahip olmak olası gözükmemektedir. bu çalışmanın amacı, uygulamadan daha çok, açıklayıcı ve alternatif bir söylemi olan i̇slam finansın temel aksiyomlarının ortaya konulmasıdır.

platon’un idealar kuramı pek çok bakımdan ele alınmış ve işlenmiştir. felsefe tarihinde de bu kuramın önemli bir yeri ve etkisi vardır. bu çalışmada platon’un idealar kuramı farklı bir açıdan ele alınmaktadır.duyumlar ve algıların idealarla ilişkisi platon’un idealar kuramında oldukça önemli bir yere sahip olmasına rağmen bir o kadar da tartışmalıdır. i̇dealar kuramı, duyum ve algı oluşumunda özellikle görme eylemine ayrı bir önem verir. platonun “görme”yle ilgili düşünceleri, idealar kuramının bütünü içerisinde irdelendiğinde görülecektir ki idealar kuramı, temel olarak “görme”ye yaslanır. bu makalede öncelikle platon’a göre “görme”nin ne olduğu ve nasıl oluştuğu ele alınarak; görme-iyi, görme-bilgi, görme-bilgi-hatırlama ilişkisi alt başlıklarıyla, görme ve idea ilişkisi açıklanmaktadır. sonuç olarak, platon’un idealar kuramını genel olarak algılanan ve kavranan iki dünya olarak birbirinden ayırıp bu iki ayrı dünyayı birbirinden tamamen farklı alanlar gibi anlayan görüş eleştirilerek platon’un felsefesinde duyulur dünyanın önemsiz olduğu fikrinin, idealar kuramında algıların bu kuramın biçimlenmesindeki öneminin göz ardı edilmesinden kaynaklandığı belirtilmektedir.

diller, yapılarının imkân verdiği ölçüde konuşucuları tarafından anlaşma aracı olarak çeşitli biçimlerde kullanılır ve geliştirilirler. bu sebeple zaman içerisinde dillerde ifadeyi zenginleştirmek, anlatıma güç katmak gibi çeşitli amaçlar için birbirinden farklı yapılar meydana gelir. türkçede de ifadeye güç katmak, söylenen sözün tesirini artırmak için zaman içerisinde çeşitli yapılar meydana gelmiştir. bunlardan biri de çift olumsuzluk içeren yapılardır. çalışmaya konu olan çift olumsuz yapılar, içerisinde iki adet olumsuzluk işaretleyicisi barındıran ve genel mantık çerçevesinde olumsuzlukların birbirini sıfırlayarak kuvvetli bir olumlu ifade meydana getirdiği yapılardır. bunlar, aynı zamanda özel kullanımlardır ve bir dilin gelişmişliğini, işlenmişliğini de gösterir. çalışmamızda türkçenin tarihî metinlerinden ve türkiye türkçesi metinlerinden yola çıkılarak bu türden yapıların izleri sürülmüş ve örnekleriyle söz konusu yapılar ortaya konmaya çalışılmıştır. böylece, türkçedeki özel bir ifade biçimi olan çift olumsuz işaretleyicili cümlelerdeki anlam yoğunluğu ve ifade özellikleri araştırılmıştır.

türkiye’nin vakıf üniversiteleşmesi genel olarak iki dönem altında ele alınabilir. 1984- 2002 arasında 23 vakıf üniversitesi i̇stanbul, ankara ve i̇zmir gibi metropollerde merkez sermaye tarafından kurulmuştur. 2002 sonrasında ise 54 vakıf üniversitesi kurulmuştur. bu üniversitelerden 18’i metropol kentler dışında adana, antalya, bursa, diyarbakır, gaziantep, kayseri, konya, mersin, samsun ve trabzon kentlerinde ve söz konusu kentlerin sermayesi tarafından kurulmuştur. bu çalışmanın amacı yerel ekonomik ve politik ekosistemde araçsallaşan üniversitenin kuruluş motivasyonu ve sermayeye sağladığı avantajı, kurucu vakıf/sermaye ve mütevelli heyetleri üzerinden değerlendirmektir. çalışmada betimsel analiz ile nitel içerik analizi teknikleri kullanılmıştır. veri kaynağı olarak söz konusu kentlerdeki vakıf üniversitelerinin web siteleri ve internet ortamındaki görsel ve yazılı materyaller kullanılmıştır. yapılan değerlendirmelere göre vakıf üniversiteleri sadece kâr amacına yönelik bir yatırım olmanın ötesinde söz konusu sermayeye sosyal ve kültürel sermaye sağlaması açısından da önemlidir. ayrıca vakıf üniversitelerinin mütevelli heyeti üyelerinden hareketle üniversitenin hem politik hem de ekonomik kesimlerle ilişkili olduğu sonucuna ulaşılmıştır.

dünyada su kullanımı açısından sanayi, nüfus ve tarım sektörü büyük bir rekabet halindedir. özellikle suya ihtiyaç duyan endüstriyel yatırımlar, zengin yeraltı suyu potansiyeline sahip mutlak tarım arazilerini tehdit etmektedirler. buna ek olarak oluşturdukları atıklarla da yerüstü sularını kirletmektedirler. ülkemizin dünya’da su kıtlığı çeken bir konumda yer aldığı düşünüldüğünde su kullanımı ve su kaynaklarının doğru yönetimi büyük önem arz etmektedir. genel olarak, mevcut suyun % 20’si sanayide, % 10’u içme-kullanma suyu olarak ve %70’i de tarımsal sulamada kullanılmaktadır. bursa ili tarımsal potansiyeli, yüzey ve yeraltı suyu kaynakları nedeniyle önemli bir bölgedir. herhangi bir nedenle su kalitesinin bozulması ve suyun kirlenmesi sonucu tarımsal üretimde ciddi sorunlar ortaya çıkabilmektedir. bu nedenle tarımda kullanılan suyun miktarı ve kalitesi tarımsal verimlilik açısından büyük önem taşımaktadır. son yıllarda, bursa ilinde tarımsal sulama ve su kirliliği konusunda ciddi sorunlar yaşanmakta ve bazı ciddi çevre sorunlarıyla karşılaşılmaktadır. son yıllarda nilüfer çayı'nda yaşanan kirlilik sorunu bunun güzel bir örneğidir.

giriş: bu çalışmada yenidoğan yoğun bakım kliniğinde izlenen preterm infantlarda tedavileri sırasında ortaya çıkan ve taburcu sırasında devam eden kritik olmayan hasarları ve risk faktörlerini değerlendirmek amaçlanmıştır. gereç ve yöntem: necmettin erbakan üniversitesi meram tıp fakültesi yenidoğan yoğun bakım ünitesinde 2011 ile 2017 arasında tedavi edilen ≤32 hafta preterm bebeklerin tedaviye bağlı olduğu düşünülen deformiteleri ve risk faktörleri retrospektif olarak kaydedildi. bulgular: çalışmada 1040 preterm infant retrospektif olarak değerlendirildi. en sık görülen deformite kafatası şekil bozukluğu idi (%14.4). nazal sürekli pozitif havayolu basıncı (ncpap)’a bağlı nazal deformasyon (%13.8) ikinci sıklıkta gözlendi. en sık risk faktörü sürekli sabit pozisyon ve ncpap uygulaması idi. sonuç: preterm infantların yaşam şansları arttıkça deformasyona neden olabilecek enstürmanlarla karşılaşmaları da artmaktadır. başlangıçta bebeklerinin yaşadığının sevincinde olan ebeveynler bu problemleri sorun etmese de bu infantlar büyüdüğünde onlarda psikolojik sorunlara neden olabileceği unutulmamalı ve bu deformasyon oluşumunu önleyebilmek için gerekli özen gösterilmelidir.

metanollü yakıt hücreleri için yüksek sıralı ve kaliteli tio2 nano-tüpler (tio2-nts) katalizör desteği olarak hazırlanmıştır. sıralı tio2-nts hazırlandıktan sonra yüzeyine küçük miktarlarda nikel (ni) nanotanecikleri (tio2-nts-ni) elektrokimyasal olarak çöktürülmüştür. bu şekilde hazırlanan anot katalizörlerinin yüzey ve kristal yapısı sırasıyla taramalı elektron mikroskobu (sem), dönüşümlü voltametri (cv) ve x-ışını kırınımı (xrd) ile karakterize edilmiştir. hazırlanan tio2-nts-ni anot katalizörlerinin metanol oksidasyonu için katalitik aktiviteleri 1 m koh içeren 1 m metanol çözeltisinde cv ve zamanla kararlılıkları ve dayanıklıkları kronoamperometri (ca) tekniği ile araştırılmıştır. elde edilen sonuçlara göre tio2-nts metanollü ortamda aktivite göstermemiş bununla beraber yüzeyi az miktarda ni ile kaplanması metanol oksidasyonunu arttırmıştır. katalizör yüzeyindeki ni miktarı arttıkça oksidasyon hızı artmaktadır. cv tarama hızı arttıkça oksidasyon pik akımlarında artış gözlemlenmiştir. ca sonuçlarına göre hazırlanan katalizörler bir saat boyunca çalışılan ortamda kararlı ve dayanıklı yapı sergilemiştir. hazırlanan tio2-nts-ni metanollü yakıt hücreleri için etkin bir anot katalizörü olarak kullanılabilir.

bu çalışmanın amacı yükselen piyasalar olarak adlandırılan gelişmekte olan ülkelerde çevresel kuznets eğrisi hipotezinin geçerliliğini sınamak ve buna ilişkin çıkarımlarda bulunmaktır. bu amaçla başlangıçta imf tarafından yükselen piyasalar sınıflandırmasına dahil edilen 23 ülkenin 2000-2014 yıllarına ilişkin verilerinden hareketle bir model oluşturulmuş ve bu model panel veri analizi ile test edilmiştir. ekonomik büyümenin çevresel bozulmaya etkilerinin yanında, yenilenebilir ve fosil enerji kaynak kullanımının da olası etkilerinin ortaya çıkarılması amacıyla bu değişkenler de modele dahil edilmiştir. ampirik bulgular yükselen piyasalarda, büyüme ile karbon emisyonu, yani çevresel bozulma arasındaki ilişkinin ters-u şeklinde olduğunu ortaya koymuştur. ekonomik büyüme ile öncelikle çevresel bozulmayı hızlandıran fosil yakıt kullanımı artmakta, gelir seviyesi belirli bir noktaya eriştikten sonra karbon emisyonunu azaltacak teknolojilere yatırım kolaylaşabilmekte, böylece çevre üzerindeki baskı azalabilmektedir. öte yandan çalışmada tartışılan temel nokta, bu iyileşmeye kadar geçen sürede ortaya çıkan bozulma dikkate alınarak, ekolojik sürdürülebilirliğe dayanan alternatif yaklaşımların gerekliliğidir.

bu çalışma, türkçe öğretmenlerinin türkçe dersi etkinliklerine yönelik algılarını ölçmek için likert tipi maddelerden oluşan geçerli ve güvenilir bir algı ölçeği geliştirmeyi amaçlamaktadır. 33 maddeden oluşan ölçek taslağı 200 türkçe öğretmeninden oluşan gruba uygulanarak geçerlik ve güvenirlik çalışmaları yapılmıştır. ölçeğin kaiser- meyer- olkindeğeri ,921bartlett’s küresellik testi değeri ise %5 anlamlılık düzeyinde (p<.05) anlamlı bulunmuştur. bu değerlerle ölçeğin faktör analizine uygunluğu belirlendikten sonra faktör analizi yapılmıştır. faktör ve güvenirlik analizi sonuçlarına göre faktör değeri düşük olan ve binişiklik yaratan maddeler ölçekten çıkarılarak 33 maddeden oluşan likert tipi ölçek geliştirilmiştir. ölçeğin kapsam geçerliliği uzman görüşüyle sağlanmıştır. ölçeğin yapı geçerliliği için 351 türkçe öğretmeninden elde edilen verilere açımlayıcı ve 234 türkçe öğretmeninden elde edilen verilere ise doğrulayıcı faktör analizi yapılmıştır. ölçeğin cronbach’s alpha güvenirlik kat sayısı ,972 olarak bulunmuştur. elde edilen bu bulgularla ölçeğin geçerli, güvenilir olduğu ve türkçe dersi etkinliklerine yönelik algıyı ölçtüğü söylenebilir.

alanyazında kişilik özellikleri, sosyalizasyon düzeyleri ve duygusal emek konusunda çok sayıda çalışma yapılmış ve kavramların örgütler açısından önemleri vurgulanmıştır. ancak, kişilik özellikleri ve sosyalizasyon düzeyleri kavramlarının duygusal emek üzerindeki etkisine yönelik yeterli düzeyde çalışma olmadığı gözlenmiştir. bu çalışmanın amacı, işgörenlerin kişilik özellikleri ve sosyalizasyon düzeylerinin, sergiledikleri duygusal emek davranış stratejileri üzerindeki etkilerini ortaya koymaktır. nevşehir ilinde faaliyet gösteren butik otel işletmelerinde çalışan işgörenlerden oluşan evrenden anket tekniğiyle veri toplanmış ve istatistiksel açıdan değerlendirilmiştir. hipotezleri test etmek için yapılan regresyon analizleri sonucunda nevrotikliğin duygusal uyumsuzluğu olumlu ve anlamlı bir şekilde etkilediği görülürken, örgütsel bağlılığın duygusal uyumsuzluğu olumsuz ve anlamlı bir şekilde etkilediği ortaya konulmuştur. i̇laveten sosyalizasyon düzeylerinden örgütsel kabullenme ve iş tatmininin duygusal çaba üzerindeki etkisi ile sosyalizasyonun bir bütün olarak duygusal çaba üzerindeki etkisinin olumlu ve anlamlı olduğu tespit edilmiştir. çalışmaya dair bulguların, özellikle turizm alanyazını açısından sınırlı sayıda araştırma yapılmış olması nedeniyle bu alana katkı sağlayacağı beklenmektedir.

robotik uygulamalarda görme destekli sistemlerin kullanımı giderek yaygınlaşmakta ve görüntü işleme metodu kullanılarak robotik destekli al ve yerleştir uygulamaları geliştirilmektedir. bu çalışmada, al ve yerleştir robotun imalatı yapılmış ve üretim hattı üzerindeki ürünlerin anlık resim bilgileri bir kamera yardımıyla alınmıştır. robotun çalışma alanı içerisine giren ürünlerin çalışma hattından alınarak çıkış hattına yerleştirilmesi için robotun yörünge planlaması yapılmıştır. bunun için ürünün ağırlık merkezinin koordinatları ve üretim hattında bulunduğu konumun koordinatları bulunarak robota gönderilmiştir. robota gelen koordinat bilgilerine göre al ve yerleştirme işlemi gerçekleştirmektedir. bu çalışma ile otomasyon sektöründeki küçük ve orta ölçekli işletmeler için ihtiyaca yönelik istenen tüm uyarlamaların görüntü işleme fonksiyonlarıyla kolaylıkla yapılabilecek bir sistem geliştirilmesi amaçlanmaktadır. özellikle seri üretim yapılan plastik şişe, boru gibi parçaların form kontrolü, en boy ölçümü gibi kontrolleri, eksik parça kontrolü, modele göre montaj hatası kontrolü gibi uygulama alanı olan sektörlere adapte edilebileceği düşünülmektedir

yazıda, kazak türklerinin 20. yüzyıl başlarında yetiştirdiği aydınlardan ahmet baytursınulı’nın hayatı, çarlık rusyasının kazak halkına yapmış olduğu baskılara karşı çıkması, bu konuda isyan ve başkaldırma kelimelerinin anlamına yüklediği “uyanmak, uyandırmak” kavramları ele alınacaktır. baytursınulı’nın haksızlık ve hataları eleştirmesi, dolaylı anlatımla insanî değerleri şiirlerinde işlemesi, aydınlanmacılığı ve halkı uyandırma gayreti değerlendirilecektir. baytursınulı, kazak türklerinin 20. yüzyıl başlarında yetiştirdiği önemli aydınlardan birisidir. o eğitimci, dilci, şair, yazar, fikir ve siyaset adamı olarak çok yönlü çalışmalarıyla kazak türklerinin aydınlanmasında önemli bir yere sahiptir. baytursınulı, çarlık rusyası’nın kazak halkına yapmış olduğu baskılara karşı çıkar. sadece ruslara değil basiretsiz ve dalkavuk kazaklara da başkaldırır. baytursınulı, sistemin eleştirilemediği yıllarda sistemi de, haksızlık ve hataları da eleştirmiş, bu konuları sembollerle ifade edebilmesinin yanında insanî değerleri şiirlerinde işleyerek dolaylı yoldan da anlatmıştır. ele alınacak bazı şiirlerinde onun aydınlanmacılığının yanı sıra isyanlarını, halkı uyandırma gayretini, sistem karşısındaki açık tavrını görürüz.

bu çalışmada, birçok alanda diğer avrupa birliği (ab) ülkelerine öncülük eden almanya, fransa, i̇ngiltere ve i̇talya gibi ab ülkelerinde radyo ve televizyon yayın hizmetlerinin denetiminde görev yapan düzenleyici, izin verici ve denetleyici kuruluşlar üzerinde durulmaktadır. çalışma, bunu, ülkelerdeki mevcut denetim sistemi ile denetleyici otoritenin görev ve yetkilerine değinmeyi ihmal etmeden ve onlar üzerine literatürdeki bilgi birikimini ortaya koyarak incelemektedir. görsel-işitsel medya hizmetlerinin denetimine yoğunlaşan çalışmanın amacı, yapılan son yasal düzenlemeler çerçevesinde, radyo ve televizyon yayın hizmetlerinin avrupa kıtasının dört önemli ülkesinde ne şekilde denetlendiğini ortaya koymaktır. bu kapsamda çalışma, hem ülkemizde ilgili konudaki literatürün güncellenmesine hem de konuyla ilgili ileride yapılacak araştırmalara katkı sağlayacaktır. çalışmanın ab’nin görsel-işitsel politikası ile birlikte ele alınmasının da gerekli olduğu düşünülmektedir. zira, ab politikaları ile görsel-işitsel yayıncılık alanı arasında birbirlerini etkileyen, doğrusal bir ilişki bulunmaktadır.

bu çalışmanın amacı; 12-14 yaşları arasındaki çocuklarda ortodontik tedavi ihtiyacının, dental estetik i̇ndeks (dai) yardımıyla belirlenmesi, mevcut maloklüzyon şiddeti hakkında hasta ve ebeveynlerin bilinçlendirilmesi ve erken ortodontik müdahale ile ilerde oluşabilecek daha şiddetli maloklüzyonların önüne geçilmesidir. gereç ve yöntem: çalışmada, pedodonti anabilim dalı kliniğine başvuran 12-14 yaşları arasındaki 534 hastanın dental estetik i̇ndeks (dai) kullanılarak ölçüm değerleri belirlenmiştir. çalışma grubunun; yaş grupları ve cinsiyete göre dağılımlarının, ayrı ayrı ortalama dai skorları değerlendirilmiştir. bulgular: ortodontik tedavi i̇htiyacı dai i̇ndeksi’ ne göre, hastaların % 67’ si dai ≤25 (tedavi ihtiyacı az veya yok), % 14’ ü dai 26-30 (i̇steğe bağlı tedavi ihtiyacı), % 9,1’ i dai 31-35 (tedavi ihtiyacı fazla), % 9,7’ si dai ≥36 (tedavi ihtiyacı çok fazla) olarak değerlendirilmiştir. sonuç: hastaların ortodontik tedavi ihtiyaçlarını belirlemek için kullandığımız dental estetik i̇ndeks değerleri, hastaların gerekli ortodontik müdahaleler için zamanında ortodonti kliniklere yönlendirilmeleri bakımından oldukça önemlidir.

gi̇ri̇ş ve bu çalışmada, annelere göre çocuklarının yüksek ateşi ile ilgili bilgi, uygulama ve yeterliliklerinin belirlenmesi amaçlanmıştır. yöntem ve gereçler: çalışma grubuna gönüllülük esasına göre tesadüfi olarak belirlenen 0-6 yaş çocuğuna sahip 300 anne katılmıştır. annelerin ateş ile ilgili deneyimleri arttıkça bilgi ve uygulamalarının da değişebileceği düşünülerek yüksek ateş ile ilgili bilgi ve uygulamaları annelik deneyimlerine (tek çocuğa veya daha fazla çocuğa sahip olma) göre karşılaştırılarak ele alınmıştır. bulgular: çalışma bulguları ateşini düşürmenin çocuğun beynine zarar vermesini önlemek için önemli olduğu, ateş hakkında bilgilerin sağlık personelinden edinenlerin oranının oldukça az olduğu ortaya, çocukları ateşlendiğinde ılık suyla duş aldırdıkları, ateşe müdahale ederken biraz telaşlandıkları ve kendilerini biraz yeterli gördüklerini ortaya koymuştur. tartişma ve sonuç: tek çocuklu ve iki veya daha fazla çocuklu annelerin ateş ile ilgili bilgi ve uygulamalarının birbirine paralel olduğu görülmüştür.

çalışmamızda, nonvalvüler atriyal fibrilasyon tedavisinde kullanılan dabigatranın trombosit indeksleri üzerindeki etkisini araştırmayı amaçladık. materyal ve metod: çalışmamıza ocak 2018 ve aralık 2019 tarihleri arasında kardiyoloji polikliniğine başvurup, non valvüler atriyal fibrilasyon tanısı ile endikasyon dahilinde dabigatran tedavisi başlanmış 69 hasta dahil edilmiştir. hastaların dosyaları taranarak dabigatran başlanmadan önceki ve tedavi altında 6 ay sonraki laboratuar parametreleri değerlendirmeye alındı. bulgular: çalışmaya 69 hasta dahil edilidi. yaş ortalaması 69 ± 9 olup, hastaların %62.3’si kadın, %37.7’si erkek idi. hastaların %87’sinde hipertansiyon, %26.1’inde diabetes mellitus, %17.4’ünde dislipidemi mevcuttu. 6 aylık dabigatran kullanımı sonrasında, başta mpv olmak üzere, platalet sayısı ve diğer trombosit indekslerinde anlamlı bir değişiklik saptanmadı. sonuç: 6 aylık bir tedavi periyodunda dabigatranın mpv başta olmak üzere, trombosit sayısı ve diğer platelet indeksleri üzerinde anlamlı bir değişikliğe yol açmadığını gözlemledik. çalışma verilerimiz ışığında dabigatran’ın af’de inme ve tromboembolinin önlenmesinde, platelet indeksleri üzerine olan etkisinin bir anlam ifade etmediği görülmektedir.

bu çalışma, 13. ulusal hemşirelik öğrencileri kongresi’ne katılan hemşirelik öğrencilerinin kongreye ilişkin görüşlerini belirlemek amacı ile yapıldı. gereç ve yöntem: tanımlayıcı tipte olan bu araştırmanın örneklemini 1-3 mayıs 2014 tarihinde 13. ulusal hemşirelik öğrencileri kongresi’ne katılan 381 hemşirelik öğrencisi oluşturdu. veriler, araştırmacılar tarafından oluşturulan anket formu ile yüz yüze görüşme tekniği kullanılarak toplandı. verilerin değerlendirilmesinde sayı ve yüzdelik kullanıldı. bulgular: araştırma kapsamına alınan hemşirelik öğrencilerinin yaş ortalaması 21.8±1.5’tir. öğrenciler, kongrenin mesleki gelişimlerine katkı sağladığını (%98.7), hemşirelik mesleğine olan motivasyon ve heyecanlarını arttırdığını (%92.4), hemşirelik mesleğinin sorunlarını daha iyi anlamalarını sağladığını (%91.6), kongre duyurusunun zamanında yapıldığını (%89.5), daha sonra düzenlenecek hemşirelik öğrencileri kongrelerine katılımla ilgili öğrencilerin bilinçlendirilmesi ve okul tarafından desteklenmesi (%99.7) gerektiğini belirtmişlerdir. sonuç: hemşirelik öğrencilerine yönelik düzenlenen 13. ulusal hemşirelik öğrencileri kongresi, öğrencilerin mesleki gelişimleri açısından yararlı bulunmuştur. hemşirelik öğrencilerine yönelik daha sonra düzenlenecek kongrelerde öğrencilerin de önerilerinin alınması önerilmiştir.

i̇câzet, herhangi bir alanda bir hocanın, öğrencisine verdiği bilgileri belirtmesi ve öğrencisinin de bu bilgileri başkalarına aktarmasına izin vermesidir. i̇câzetnâme ise bu iznin yazılı olarak ifade edildiği belgenin adıdır. i̇slamî literatürde bu geleneğin kökü hicrî 3. asra dayanmaktadır. i̇câzet ve icâzetnâmeler hakkında daha önce farklı çalışmalar yapılmıştır. ancak 60 yıla yaklaşan bir geçmişi olan tillo mücahidiyye medresesi’nde verilen umumî ilmî icazetnamenin tahlil edilmediği görülmüştür. i̇şte bu çalışma bu alandaki boşluğu doldurma gayesiyle kaleme alınmıştır. bu bağlamda önce icâzetin ne olduğu ve türleri kısaca ifade edilmiştir. daha sonra mücahidiyye medresesi ve kurucusu molla burhaneddin hocaefendi tanıtılmıştır. devamında da bu medresedeki icâzet geleneği ve merasimi anlatılmıştır. son olarak ta molla burhaneddin hocaefendi’nin vermiş olduğu ilk icâzetnâme, örnek olarak ele alınmıştır. bu icâzetnâmenin, şekil ve muhteva yönünden tahlili yapılmış, icâzetnâmenin omurgasını teşkil eden ilmî silsile yazılmıştır.

bu çalışma, seçmenlerin politik pazarlama araçlarının tutundurma faaliyetlerinden etkilenme düzeylerinin cinsiyet, yaş, eğitim durumu, aylık gelir ve siyasi partiye üye olup olmamaları açısından farklılık gösterip göstermediğinin incelenmesi amacını taşır. bu kapsamda gaziantep’te bulunan 600 seçmen ile anket yapılıp veriler toplanmıştır. analizler sonucunda; seçmenlerin reklam faaliyetlerinden etkilenme düzeylerinde cinsiyet, aylık gelir ve meslekleri açısından istatistiksel olarak anlamlı bir farklılık olmadığı; yaş, eğitim durumu ve siyasi partiye üyelik değişkenleri arasında farklılık olduğu tespit edildi. seçmenlerin haber faaliyetlerinden etkilenme düzeylerinde değişkenler ile anlamlı bir farklılık olmadığı tespit edildi. kampanya faaliyetleri ile cinsiyet, meslek ve halkla ilişkiler arasında anlamlı bir farklılık olmadığı; yaş, eğitim durumu ve aylık gelir arasında anlamlı bir farklılık olduğu tespit edildi. halkla ilişkiler faaliyetleri ile cinsiyet ve meslek değişkenleri arasında anlamlı bir farklılık olduğu; yaş, eğitim durumu, aylık gelir ve siyasi partiye üyelik açısından anlamlı bir farklılık olmadığı tespit edildi.

seyahatnameler avrupa ülkelerinin doğu’ya olan ilgisinin ve merakının bir sonucu olarak 16. yüzyıldan beri önemli bir okuyucu kitlesi bulmuş eserlerdir. seyyahlar, gezdikleri yerleri ve insanları anlatırken yalnızca şahit olduklarının bir resmini sunmazlar. kendilerinden önceki seyyahların anlattıkları, gezdikleri yerlerde duyduğu hikâyeler, efsaneler, rivayetler bazen dedikodular seyyahın kendi kaleminden tekrar okuyucusuna aktarılır. bu açıdan bakıldığında seyahatnameler ve gezi yazıları, yazıldıkları dönemin popüler kültürüne ve folkloruna açılan kapılardır. bununla birlikte bir seyahatnamenin belki de en önemli anlatısı, bizzat yazarın ait olduğu kültüre dair çizdiği resimdir. çünkü seyyah, gördüklerini ve duyduklarını kendi eğitim düzeyi, ahlaki değerleri ve dünya görüşüyle değerlendirmekte ve kayda geçirmektedir. bu nedenle seyahatnameler farklı kültürlerin karşılaşma alanlarını oluşturur. seyahatname yazarı, aynı zamanda politik duruşu, mesleği ve inançları ve seyahat amacı çerçevesinde metnini kurgular. bu durumda seyahat yazılarının en çok yazarını ve onun kültürünü tanımladığı çok açıktır.

türk medeni kanununda mirasçıların alacaklılarını korumak amacıyla iki önemli dava olanağı getirilmiştir. bunlardan ilki, tenkis davası açmaktan imtina etmiş saklı paylı mirasçının alacaklıları ve iflas idaresine tanınan tenkis davası açma hakkıdır. i̇kincisi ise mirası reddeden mirasçının alacaklılarına ve iflas idaresine tanınmış olan reddin iptali davasıdır. her iki halde de mirasçının kendi iradesi ile malvarlığına eklenmesi muhtemel bir değerden mahrum kalması ve bu durumda alacaklıları koruma düşüncesi söz konusudur. miras hakkından ivazsız feragat eden mirasçı da müstakbel ve muhtemel miras hakkından kendi iradesi ile vazgeçmektedir. ancak kanunumuzda bu durumda alacaklıları koruyan bir dava olanağı öngörülmemiştir. i̇cra i̇flas kanununda düzenlenen tasarrufun iptali davası, genel olarak alacaklıyı borçlunun hileli davranışlarına karşı koruma amacı taşımaktadır. çalışmanın amacı öncelikle medeni kanunda mirasçıların alacaklılarına tanınmış dava olanakları ile tasarrufun iptali davasının karşılaştırılmasıdır. ardından ivazsız feragat halinde mirasçının alacaklılarının tasarrufun iptali davası açabilmesi olanağı tartışılacaktır

naringenin ve etilen diaminden elde edilen 4e -4-[ 2-{[ 4e -5,7-dihidroksi-3- 4-hidroksifenil -3,4-dihidro-2h-1-benzopiran4-yliden] aminoetil imino]-2- 4-hidroksifenil -3,4-dihidro-2h-1-benzopiran-5,7-diol l1 ligandı literatüre göre sentezlenmiştir yang and li 2008 . buna ek olarak co ii ve cu ii kompleksleri de monomer l1 ligandı ile elde edilmiştir. daha sonra oksidatif poli-kondensasyon tepkimesi ile polimerleştirme gerçekleştirilerek polimerik -schiff bazı ligandı l2 elde edilmiştir. cu ii ve co ii kompleksleri elementel analiz, manyetik duyarlık, molar iletkenlik, uv-vis, ft-ir ve tga/dta ile karakterize edilmiştir. polimer yapılı l2 ise uv-vis., ft-ir, 1h nmr, tga/dta ve gpc ile yapısal olarak aydınlatılmıştır. bizim bu çalışmadaki amacımız bu bileşiklerin dna ile etkileşimlerini incelemektir. bu kapsamda bileşikler direkt olarak ve h2o2 varlığında dna ile etkileştirilmiştir. sadece l1cu kompleksi dna’ya ciddi hasar vermiştir. h2o2 varlığında l2 ve l1co bileşikleri dna’ya hasarı belirgin bir şekilde azaltırken, l1cu bileşiğinin dna’ya olan hasarı artmıştır

tuz, tüm canlılar için önemli bir maden kaynağı olmasının yanında tıp, kimya, ilaç, deri, tarım vb. birçok endüstride kullanılmaktadır. tuz üretiminde kullanılan madencilik metotları; buharlaştırma, yeraltı madenciliği ve çözelti madenciliği olarak üç çeşittir. çözelti madenciliği ile tuz üretim teknolojisinin kullanımı dünyada son yıllarda teknolojinin gelişimine bağlı olarak artmıştır. madencilik sektöründe son derece güvenli, teknolojik ve çevre dostu bir yöntem olan çözelti madenciliği yöntemi ile çözücüsü genelde su olan tuz, soda vb. minerallerin işletilmesi oldukça ekonomik olmaktadır. genellikle jeolojik ve epirojenik hareketlerle belli bir yönden bağlantısı kesilen bir iç deniz çukurunun dolmasıyla yüzlerce metre aşağıda oluşan halit domundan tuz üretimi, boru hattından pompalar yardımıyla tatlı su gönderip tuzun çözdürülmesini sağlayarak tuzlu su eriyiği elde edilmesiyle sağlanmaktadır. bu çalışmada, tuz madeninde uygulanan çözelti madenciliği ile ilgili bilgilere ilaveten yeraltında oluşan tuz domlarından çözelti madenciliği yöntemiyle tuzun nasıl kazanılacağına dair açıklamalar, şekiller ve kaynaklara yer verilmiştir.

günümüz endüstrisinde rekabetin ana unsuru yüksek ürün kalitesi, imalat esnekliği ve düşük üretim maliyetleridir. bu nedenle gerçeğe çok yakın bir üretim maliyeti hesabı öncelikli bir hale gelmiş ve ana odak olmuştur. bu amaçla geleneksel maliyet hesaplama sistemlerinden günümüzdeki teknoloji ağırlıklı üretimlere daha uygun ve gerçekçi olan faaliyet tabanlı maliyet hesaplama sistemlerine geçilmiştir. faaliyet tabanlı sistemin geleneksel maliyet hesaplama sisteminden daha iyi çalıştığına ilişkin çok sayıda çalışma yapılmıştır. fakat bununda ötesinde bir örneklerden öğrenme sistemi olan yapay sinir ağlari ysa , geçmişte gerçekleşmiş olan maliyet verilerini alarak öğrenmekte ve daha sonra farklı hesaplamalarda gerçeğe daha yakın maliyet tahminlerinde bulunmaktadır. bu çalışmada daha once gerçekleşen maliyet değerleriyle ysa lar eğitilmiş ve yine gerçek değerlerle test edilerek başarısı ispatlanmıştır. maliyet tahmini yapmayı öğrenmiş olan dört farklı ysa kullanılarak dört farklı parçanın maliyet tahmini yapılmıştır

bu çalýþmada eðitim fakültesinde okuyan öðretmen adaylarýnýn bilgi okuryazarlýðý becerileri incelenmiþ ve bu beceriler ile cinsiyet, sýnýf ve mezun olunan okul deðiþkenleri arasýnda iliþki olup olmadýðýný saptanmýþtýr. araþtýrmanýn çalýþma evrenini aýbü eðitim fakültesi sýnýf öðretmenliði bölümü öðrencileri (n=269) oluþturmaktadýr. verileri, aldemir (2004) tarafýndan geliþtirilen 35 maddeden oluþan “bilgi okur-yazarlýðý anketi” ile toplanýlmýþtýr. araþtýrmada elde edilen sonuçlardan bazýlarý þöyledir; öðretmen adaylarýnýn bilgi okuryazarlýðý etkinliklerine yönelik beceri düzeyleri “zorlanmýyorum” düzeyindedir. bilgi okuryazarlýðý becerileri açýsýndan sýnýflar arasýnda; bilgi gereksinimlerini tanýmlama, elektronik bilgi eriþim sistemlerindeki yönlendirici bilgileri anlama, bilgiyi güvenilirlik açýsýndan deðerlendirme, kaynaklarý birlikte kullanma ve listeleme, uygun teknolojiyi seçme gibi maddelerde anlamlý fark bulunmuþtur. cinsiyetlerine göre incelendiðinde; bilgisayar ve internet kullanýmý ile ilgili maddelerde erkeklerin; rapor hazýrlama-kaynak gösterme, kaynaklarýn arasýndaki benzer ve farklý noktalarý bulma gibi konularda ise kýzlarýn daha baþarýlý olduðu tespit edilmiþtir. öðretmen adaylarýnýn %53.42’si bu konuda eðitim almak istediklerini belirtmiþlerdir.

i̇letişim teknolojilerindeki gelişmeler ve yansımaları, interneti günlük kullanımda ve eğitimde en çok kullanılan araçlardan biri yapmıştır. günümüzde internet teknolojilerinde en fazla yararlanılan araçlardan biri sosyal yazılım araçlarıdır. sosyal yazılımların özellikle genç nesillerde kullanımının yaygınlaşması ve sık kullanımı bu teknolojilerin eğitsel amaçlı kullanılabilirliğinin araştırılmasının nedenlerinden birini oluşturmaktadır. teknolojik gelişmeler muhasebe eğitiminde, öğrencilerin eğitime etkin şekilde katılımlarını zorunlu hale getirirken, eğitsel sosyal yazılımları da yakından tanımalarını ve kullanmalarını da gerektirmektedir. bu çalışma ampirik bir araştırmadır. bu çalışmada veri toplama aracı olarak anket tekniği kullanılmıştır. bilecik şeyh edebali üniversitesi uygulamalı bilimler fakültesinde okuyan öğrenciler, araştırmanın evrenini oluşturmaktadır. bu bağlamda kolayda örnekleme tekniği ile belirlenen 311 kişilik örnek kütleden veriler toplanmıştır. verilerin analizinde frekans analizi kullanılmıştır. analiz sonuçlarına göre, öğrencilerin, muhasebe eğitiminde sosyal yazılımları tanıma ve kullanma beceri ve olanaklarının ne olduğu saptanmaya çalışılmıştır. sonuç olarak, öğrencilerinin tamamına yakınının sosyal ağları, genel anlamda eğlenmek ve rahatlamak için günde ortalama 3 saat kullandıkları tespit edilmiştir.

türkiye’de, i̇kinci dünya savaşı yıllarında uygulanan tarımsal politikaların temel amacı kentlerin ve ordunun iaşesi olmuş ve bu amaçla yapılan uygulamalar nüfusun büyük çoğunluğunu oluşturan köylülerin ekonomik yükünü arttırarak, yaşam standartlarını düşürmüştür. bu makalede, 1943 ve 1946 yılları arasında uygulanan toprak mahsulleri vergisi, ii. dünya savaşı yıllarında uygulanan tarım politikalarının doruk noktası olarak değerlendirildi. savaş yıllarında toprak mahsulleri vergisinin öncesinde uygulanan tarımsal politikalara değinildikten sonra verginin hangi gerekçelerle gündeme geldiği, içeriği, somut uygulanışı ve vergiye yönelik sosyal tepkiler ele alındı. verginin ekonomik bölüşüm ilişkilerinde yarattığı değişiklikler ve siyasi sonuçları tartışmaya açıldı. toprak mahsulleri vergisi, %10 oranında ayni olarak toplandığı için sıklıkla aşar vergisiyle karşılaştırılır ve ii. aşar olarak nitelendirilir. bu makalede toprak mahsulleri vergisi üzerine yapılacak değerlendirmede, söz konusu verginin, aşar vergisinden farklı olarak hiçbir aracıya gerek duymaksızın doğrudan toplanması ekseninde toprak mahsulleri vergisinin özgünlüğüne ve öngördüğü devlet-yurttaş ilişkisine de değinildi.

dayanışma, i̇slamın ortaya çıkışından önce etik beklentiler çerçevesinde topluma sunulmuştu. i̇slam’ın başlarında da, bu etik algıyla insanlardan sadaka sistemi aracılığıyla ekonomik katkıyla dayanışmaya katılmaları bekleniyordu. bu beklenti ve normlar dönemim doğal adalet görüşüne uygundu. umma’nın kuruluşuyla, mevcut etik istemler artık i̇slam’ın evrenselci normlarını tatmin etmiyordu. doğal adalet fikrine odaklanan mevcut alışkanlıklar, ne bireyler arasındaki anlaşmazlıkları ve ne de toplumsal çatışmaları var olan analojilerin doğru uygulanmasına rağmen çözmeye yetiyordu. yaşam alanının bu aşamalı rasyonalizasyonu karşısında, önce sadece teolojik gönüllülüğe dayanan beklentiler, meşru ve uygulanabilir yasal normlara dönüştürüldü. bu süreyle, i̇slami adalet kavramları artık mantıksal ilkelerden türetilmeye ve yasal normlar biçiminde uygulanmaya başlandı. bu adım sadaka sistemini zekât sisteminin lehine ortadan kaldırdı. bektaşi ocakları, sadaka ve zekât sistemlerini bu evrensel norm üzerinden devraldılar. bektaşi ocakları, bu normları vakıflar aracılığıyla, ki vakıflar osmanlı i̇mparatorluğunun minyatür biçimde kurulmasını temsil ederler, bir sonraki yüksek kuruma, yani devlete dönüştürdüler.

bu çalışma, türkiye’deki çay (camellia sinensis (l.) kuntze) plantasyonlarının vasküler yabani bitki taksalarını ve hem mahsul kalitesini hem de verimini olumsuz etkileyen bu taksonların kritik kontrol dönemlerini belirlemek için yapılmıştır. bu taksonlar, çay plantasyonlarında ve lokal herbaryumda (kato) yazarların çalışmaları ve gözlemleri ile belirlenmiştir. çalışma kapsamında çay bahçelerinde yayılış gösteren toplam 114 adet doğal ve doğallaşmış damarlı bitki taksonu tespit edilmiştir. hasat edilen sürgünlere kasıtsız olarak karıştırılan ve çay kalitesini olumsuz etkileyen en zararlı bitki taksonları vurgulanmıştır. çay bahçelerinde en çok yayılan taksonlar; pteridium aqulinum (l.) kuhn., smilax excelsa l., alnus glutinosa (l.) gaertn. subsp. barbata (c.a. camus., oplismenus undulatifolius (ard.) p. beauw. ve rubus spp.’dir. bu taksonların çoğu ekolojik toleransı yüksek ve ülkemizde doğallaşmış taksonlardır. taksonlardan dokuz adeti tırmanıcı, 14 adeti de odunsu bitkidir. çay bahçelerindeki yabancı bitkilerin kontrollerindeki kritik periyotlar hem literatürden hem de arazideki fenolojik/ekolojik gözlemlerimizden elde edilmiştir.

türkiye’de yükseköğretimde uluslararasılaşma son yıllarda önemli bir gündem maddesi haline gelmektedir. nitekim yükseköğretim kurulu tarafından 2014 yılında hazırlanan vizyon belgesinde uluslararasılaşma türk yükseköğretiminin yol haritasını çizen üç ana unsurdan biri olarak geniş yer bulmuştur[1]. bu vizyon kapsamında türkiye’nin yükseköğretimde uluslararası bir aktör olma iddiasına sahip olduğu görülmektedir. yükseköğretimde uluslararasılaşmaya ilişkin bu yaklaşımın başarılı olabilmesi için stratejik bir sürece dönüşmesi, bir kamu politikası olarak ele alınması gerekmektedir. bu süreçte en önemli rol ise uluslararasılaşmanın temel aktörleri olan üniversitelere düşmektedir. türk yükseköğretiminin küresel rekabet gücünü gerek köklü gerekse genç üniversitelerin vizyonları ve performansları belirleyecektir. bu çalışmanın amacı türkiye’deki üniversitelerin uluslararasılaşma alanındaki vizyonları, stratejileri, hedef ve uygulamaları bağlamında genel bir resim çizmektir. çalışmada 2014 yılı itibarıyla türkiye’de bulunan üniversitelerin uluslararası i̇lişkiler yöneticileri ile yapılan anket uygulamasının bulgularına yer verilmekte ve bulgular ışığında değerlendirme ve öneriler sunulmaktadır.

bu araştırma şanlıurfa’da tüketime sunulan urfa peynirlerinin mikrobiyolojik, kimyasal ve fiziksel niteliklerini tespit etmek amacıyla yapıldı. materyal olarak 30 adet urfa peyniri örneği kullanıldı. mikrobiyolojik analizler sonucunda; urfa peynirlerinin toplam aerobik mezofilik, koliform, maya-küf, staphylococcus aureus ve lactobacillus sayıları ortalama olarak sırasıyla 2,3x108 kob/g, 1,2x105 kob/g, 3,1x104 kob/g, 5,4x102 kob/g ve 2,0x107 kob/g olarak saptandı. kimyasal ve fiziksel analizler sonucunda; numunelerin ortalama rutubet, yağ, kuru maddede yağ, tuz, kuru maddede tuz, kül miktarları sırasıyla %51,48, %22,02, %45,75, %9,29, %20,01 ve %9,51; asidite değeri %0,29 laktik asit ve ph değeri ise 6,01 olarak belirlendi. sonuç olarak, urfa peynirinin mikrobiyolojik ve kimyasal kalitesinin çok geniş sınırlar içerisinde seyrettiği tespit edilmiştir. özellikle gıda zehirlenmelerine neden olan staphylococcus aureus’un ve hijyen indikatörü olarak kabul edilen koliform bakterilerin yaygınlığı halk sağlığı acısından risk teşkil etmektedir.

kimyasal veya fiziksel karakteristikleri nedeni ile canlılara ve çevreye zarar verebilen tehlikeli maddelerin son yıllarda birçok sektörde kullanılıyor olması, tehlikeli madde taşımacılığının önemini arttırmaktadır. demir yolu ve deniz yolu taşımacılığı risk ve maliyet açısından üstünlükler arz ediyor olmasına rağmen, ülkemizde tehlikeli madde taşımacılığı için yaygın olarak kara yolu kullanılmaktadır. tehlikeli madde taşımacılığının önemli bir bölümünü oluşturan akaryakıt taşımacılığının ele alındığı bu çalışmada, arz ve talep noktaları arasındaki toplam ulaştırma maliyeti ve toplam ulaştırma riskinin minimizasyonunu hedefleyen; kara yolu, demir yolu ve deniz yolu taşımacılığını içeren çok modlu çok-ürünlü iki-amaçlı matematiksel model önerilmiştir. önerilen modelin türkiye uygulaması için t.c. ulaştırma denizcilik ve haberleşme bakanlığı bünyesindeki kuruluşlar, akaryakıt dağıtım şirketleri ve lojistik firmalarından gerekli veriler toplanarak, gams/cplex optimizasyon programı ile sonuçlar elde edilmiştir. elde edilen sonuçlar doğrultusunda arc gis yazılımı kullanılarak türkiye’nin akaryakıt dağıtım ağları oluşturulmuştur.

barajlar iklim üzerinde negatif ya da pozitif etkilere neden olabilirler. bu çalışmada küçük bir barajın kurak bir ilin iklimine olan etkisi trend analizi ile incelenmektedir. bu amaçla niğde i̇linde yer alan akkaya barajı seçilmiştir. rezervuar hacmi dikkate alındığında akkaya barajı çok küçük bir barajdır. niğde i̇li türkiye’nin en kurak yerlerinden biridir. verilerin homojenliğini araştırmak için run testi kullanılmıştır. trend analizi için mann kendall mertebe korelasyon testi kullanılmıştır. baraj öncesi dönem (1950-1966) baraj sonrası dönem (1968-1984) ile karşılaştırılmıştır. karşılaştırma için niğde i̇linin aylık toplam yağış, aylık maksimum sıcaklık, aylık minimum sıcaklık, aylık ortalama sıcaklık, aylık ortalama nispi nem ve aylık ortalama rüzgâr hızı değerleri kullanılmıştır. baraj sonrasında yılın çoğu ayları için aylık toplam yağış ve aylık minimum sıcaklık değerlerinde artmalar ve aylık maksimum sıcaklık, aylık ortalama sıcaklık, aylık ortalama nispi nem ve aylık ortalama rüzgâr hızı değerlerinde azalmalar gözlenmiştir.

dünyada inşaat sektörü her geçen gün büyümekte ve bu sektörde çalışanlar için önemli istihdam sağlamaktadır. sektörün çok tehlikeli sınıfta yer alması ve çalışan sayısının da fazla olması iş kazalarının sık görülmesine neden olmaktadır. i̇nşaat sektörü, çalışanlar için işçi sağlığı ve güvenliği açısından değişken riskler içermektedir. bu risklerin başını ise kalıp sistemlerinde meydana gelen kazalar oluşturmaktadır. kazaların önlenebilmesi için kalıp sistemlerinin iyi analiz yapılarak tehlikelerin en aza indirilmesi sağlanabilir. bu çalışmada, inşaat sektöründe yaygın olarak kullanılan ahşap kalıp montaj ve söküm işlerinde gözlemlenen riskler araştırılmış ve alınması gereken önlemler fine-kinney metodu ile tablo halinde verilmiştir. yapılan risk analizi sonucuna göre, kalıp montaj ve söküm esnasında var olması muhtemel tehlikeler önceden tespit edilerek, risklerin kabul edilebilir olup olmadığına karar verebilmek ve riskleri kontrol altında tutabilmek için gerekli düzeltici önleyici faaliyetleri belirleyerek bir takım öneriler sunmaktır.

bu makale, parçacık sürüsü optimizasyonu (pso) ve yapay arı kolonisine (abc) dayalı, çok makinalı güç sisteminde güç sistemi kararlı kılıcısının (pss) optimal tasarımı için iyimser sonuçlar bulmak için güçlü yetilere sahip hpa tekniği adında yeni bir hibrit yaklaşımı tanımlamaktadır. pss parametrelerinin en uygun ayarlarının elde edilmesi için pss parametrelerini seçme problemi, özdeğer tabanlı bir amaç fonksiyonu ile basit bir optimizasyon problemine çevrildi ve hpa tekniği kullanılarak çözüldü. önerilen hpa tabanlı pss tasarımının etkinliği özdeğer analizi, zaman domeni simülasyonları ve bazı performans indeksleri aracılığıyla farklı arızalar altındaki 3-makinalı 9-baralı güç sistemi üzerinde doğrulandı. bu çalışmaların sonuçları, hpa algoritmasının pss parametrelerinin ayarlanması için alternatif ve daha etkin bir iyileştirici olduğunu ve pso ile abc’ye oranla güç sisteminin dinamik kararlılığını büyük oranda artırdığını göstermiştir. ayrıca hesaplama zamanı, yaklaşım hızı ve çözüm kalitesi açısından hpa algoritmasının pso ve abc’ye göre potansiyeli ve üstünlüğü kanıtlanmıştır.

bu araştırma, topraktan çinko (zn) uygulamasının, iki kışlık kanola (brassica napus ssp. oleifera l.) çeşidinin (samuray ve zorro) verim ve sabit yağ oranı üzerine etkisini belirlemek amacıyla iki yetiştirme yılında yürütülmüştür. deneme, tesadüf blokları deneme desenine göre dört tekrarlamalı olarak kurulmuştur. ekim öncesinde 3 kg da-1 zn çinko sülfat (znso4.7h2o) şeklinde zn gübrelemesi yapılmıştır. bitki boyu, yan dal sayısı, bitkide kapsül sayısı, kapsül uzunluğu, kapsülde tane sayısı, tohum verimi ve yağ oranı gibi özelliklerin incelendiği araştırma sonuçlarına göre; zn uygulaması tohum verimini artış yönünde önemli düzeyde etkilemiştir. yağ oranında istatistiki olarak önemli düzeyde olmayan bir artış eğilimi tespit edilmiştir. çeşitler ise bitki boyu, yan dal sayısı ve bin tane ağırlığı özellikleri bakımından varyasyon göstermiştir. çeşitler zn uygulamalarından farklı etkilenmiştir. çinko uygulamasına tohum verimiartışı bakımından en iyi cevap veren çeşit samuray çeşidi olmuş, veriler yıllara göre değişiklik göstermiştir.

bu çalışmada içten yanmalı motorlarda supap tahrik mekanizması sisteminde yer alan itici düzeneğinde kullanılan kam makaralarına bitirme işlemi olarak uygulanan taşlama prosesi sonucu elde edilen yüzey değerlerinin en iyilenmesi amaçlanmıştır. taşlamada kam makaralarından, hem müşteri isteklerini, hem de belirlenen spesifik kalite beklentilerini karşılayacak en iyi yüzey pürüzlülüğü değerlerlerinin ve çevrim süresinin elde edilmesi beklenmektedir. bunları tespit edebilmek için 2k faktöriyel (2 seviyeli tam faktöriyel tasarım) deney tasarımı metodolojisinden faydalanılmıştır. gerçekleştirilen deney tasarımı çalışmasında; ilk olarak iki farklı yüzey pürüzlülük değeri ile işlem çevrim süresinin en küçüklenmesinde etkili olan değişkenler belirlenmiş, ardından yüzey pürüzlülük değerleri ve çevrim süresini eş zamanlı olarak istenen düzeyde sağlayabilecek değişken değerlerinin belirlenmesi için çok amaçlı en iyileme işlemi gerçekleştirilmiştir. en iyileme sonucunda motor performansında çok önemli parçalardan biri olan ve belirli bir sınır değerinde yüzey pürüzlülüğü gerektiren kam makarasının çalışma performansını artıracak şekilde pürüzlülük değerlerine ve daha düşük çevrim süresine ulaşılmıştır.

önemli bir bölümü dağlık alanlarla kaplı türkiye’de, sürdürülebilir dağlık alan yönetimi son yıllarda gündeme gelmiş bir konudur. özellikle avrupa konseyi’nin bu konuda devam eden çalışmaları ile birlikte, türkiye de “dağlar ve dağlık alanlar” konusunda bazı deneyimler elde edilmektedir. bu alanlara yönelik yerel düzeyde, bütüncül ve yönetişim eksenli politikaların uygulanması gerektiği vurgusu yapılmaktadır. dağlık alanların sürdürülebilir gelişiminde en önemli etkenlerden biri şüphesiz yerel yönetimlerdir. türkiye’de 2000 sonrası başlayan yerel yönetimler reformunun önemli parçalarından biri de 2012 yılında yürürlüğe giren 6360 sayılı kanun olmuştur. düzenleme ile il özel idareleri kaldırılarak bunların yerine yi̇kb’ ler getirilmiş, köyler ve beldeler mahalleye dönüştürülmüştür. bu değişimden, dağlık alanlarında içerisinde olduğu, türkiye’nin büyük bir bölümü etkilenmektedir. bu anlamda çalışmanın temel amacı, sürdürülebilir dağlık alan yönetiminin temel bir dinamiği olarak değişen büyükşehir belediyesi yapısının temel özelliklerini ortaya koyarak, değişimin dağlık alanların sürdürülebilir gelişimine ilişkin ortaya çıkardığı süreci eleştirel olarak inceleyerek değerlendirmektir.

bu çalışma ortaokul öğrencilerinin şiire yönelik tutumlarını belirlemek amacıyla yapılmıştır. alan ve tutum ölçekleriyle ilgili literatür taraması yapılıp uzman görüşleri ışığında madde havuzu oluşturulmuş, hazırlanan taslak ölçek, yeniden uzman görüşlerine sunulmuştur. çalışmamada pilot uygulama olarak 180, şiir tutumlarının belirlenmesi için ise 388 ortaokul öğrencisinden elde edilen veriler kullanılmıştır. pilot çalışmada elde edilen verilere, madde analizi ve faktör analizi uygulanmış, 16 maddeden oluşan şiir tuttum ölçeği geliştirilmiştir. şiir tutum ölçeğinin cronbach alfa güvenirlik katsayısının tüm ölçek için 0,87 olduğu görülmüştür. faktör analizi sonucunda ölçeğin 4 alt boyuttan oluştuğu, açıklanan varyans oranının %56,8 olduğu belirlenmiştir. elde edilen bu yapı doğrulayıcı faktör analizi ile test edilmiş ve iyi uyum (ki-kare /df=1,442; tli=,933; cfi=,944; rmsea=,050) değerleri elde dilmiştir. elde edilen ölçeğin güvenilir ve geçerli olduğuna dair kanıtlar elde edilmiştir. ortaokul öğrencilerinin şiire yönelik tutumlarının cinsiyete göre incelenmesi sonucunda kız öğrencilerin tutumlarının erkek öğrencilere göre anlamlı derecede daha yüksek olduğu bulunmuştur.

zihinsel yetersizliği olan bireyler; zihinsel işlevler, sosyal ve pratik uyum becerilerinde sürekli olarak sınırlılık yaşamaktadırlar. ancak bu sınırlılıklar yalnızca zihinsel yetersizliği olan bireyleri değil onunla beraber ailelerini de etkilemektedir. aileler, ev ve sosyal yaşamlarının birçok boyutuna yansıyan süreğen sorunlar ve stresli yaşam olayları ile karşılaşmaktadırlar. bu durum, ailelere yönelik psikolojik danışma ihtiyacını ortaya çıkarmıştır. bu bağlamda bu makalenin amacı zihinsel yetersizliği olan bireylerin ailelerine yönelik yürütülmüş olan bireysel ve grupla psikolojik danışma çalışmalarını derlemek ve bu çalışmaların sonuçlarını incelemektir. bu amaçla öncelikle, ailelerin yetersizliği öğrendiklerinde yaşadıkları ve gösterdikleri tepkiler açıklanmaktadır. ardından, ailelerin çocuklarının yetersizliği nedeniyle yaşadığı ekonomik, sosyal ve psikolojik güçlüklere ve bu güçlüklere ilişkili olarak ortaya çıkan ihtiyaçlara değinilmektedir. sonrasında, ailelere yönelik yapılmış olan grupla ve bireysel psikolojik danışma çalışmaları üzerinde durulmakta ve çalışmaların sonuçları paylaşılarak genel bir sonuç ve öneriler sunulmaktadır.

oral cerrahi işlem planlanan hastalarda yazılı ve sözlü bilgilendirmenin ve görsel medyanın preoperatif ve postoperatif anksiyete üzerine etkilerinin değerlendirilmesi amaçlanmıştır. yöntem: kliniğimize başvuran oral cerrahi yapılmasına karar verilen 100 hasta çalışmaya dahil edildi. hastalar cerrahi öncesinde ilk olarak standart yazılı aydınlatma formu ve sözlü olarak, daha sonrasında ise video gösterimi ile görsel olarak bilgilendirildi. preoperatif ve postoperatif olarak tüm hastaların anksiyete düzeyleri state trait anxiety inventory (stai) kullanılarak belirlendi. sosyodemografik veriler kaydedildi. bulgular: tüm hastalarda postoperatif anksiyete değerlerinin preoperatif anksiyete değerlerine göre daha düşük olduğu tespit edildi. yazılı-sözlü ve görsel bilgilendirme sonrasındaki anksiyete seviyelerinin karşılaştırılmasında ise görsel bilgilendirme sonrasında anksiyete seviyesinde anlamlı düzeyde bir artış olduğu gözlendi. kadın ve erkek hastaların preoperatif ve postoperatif anksiyete düzeyleri arasında herhangi bir fark saptanmadı. sonuç: oral cerrahi işlem öncesinde video ile yapılan görsel bilgilendirmenin preoperatif anksiyete seviyesini önemli düzeyde arttırdığı sonucuna vardık.

bu çalışma; samsun’da kırsal kesimden şehirlere doğru gerçekleşen göç üzerinde etkili olan faktörleri tespit etmek amacıyla yürütülmüştür. bu amaçla köyde oturan hanelerle köyden göç eden haneler; yaş, nüfus, eğitim, gelir kaynakları ve mal varlıkları yönünden karşılaştırılmıştır. araştırmada gerekli olan veriler 8 ilçeye bağlı 32 köyde 256 haneden anket yoluyla elde edilmiştir. araştırma sonuçlarına göre; göç eden hane reislerinin yaş ortalaması 43 iken köyde oturanlarınki 52’dir. göç edenlerin hane nüfusları 4,44 olup köyde oturanlarınki 5,46’dır. göç eden hane reislerinin eğitim düzeyleri ise daha yüksektir. köyde oturan hanelerin tarım dışı gelir kaynakları, bina, alet-makine, arazi ve hayvan varlıkları göç edenlerden daha fazladır. köyde oturanlarda hane başına 36 dekar arazi düşerken göç edenlerde bu miktar 10 dekardır. genç nüfusun göç hızını azaltmak için köylerde yaşam şartları iyileştirilmeli ve köyde yaşayanların gelir düzeyini artırıcı çalışmalara ağırlık verilmelidir.

resimleme (illüstrasyon), bir şeyi anlaşılır yapmak olarak tanımlanan bir kavram olarak kullanılmaktadır. i̇llüstrasyon dilleri ise, sanatçının/çizerin üslubunu oluştururken geliştirdiği malzeme kullanım biçimi olarak ifade edilebilir. öyle ki illüstrasyon dilleri, sanatçısına/illüstratörüne/ tasarımcısına göre teknik kullanım farklılıkları açısından değişmektedir. her kavram resimlemesi de bireysel algı ve kültür farklılıklarına göre çeşitlilik göstermekte, yorumsal ve biçimsel değişiklikler söz konusu resimleme dillerini zenginleştirmektedir. bu makalede, illüstrasyon sanatının gelişim sürecinde geçirdiği çeşitlilik, yeni yaklaşım dilleri ve teknik uygulamaları bağlamında ele alınmakta, söz konusu diller kaligrafi sanatıyla bütünleştirilerek örneklendirilmektedir. öyle ki kaligrafi sanatının teknik olarak sanatçı üslubuna olan katkısı, örnekler üzerinden değerlendirilmekte ve resimlemeler arası değişiklik ve özgünlük kavramları üzerinden ele alınmaktadır. düşünce ve biçim ilişkisinin görsel bir betimlemeye dönüşmesi açısından illüstrasyon dillerinin değerlendirilmesi, kaligrafi ile illüstrasyon ilişkisi üzerinden incelenmekte ve söz konusu birliktelik bu makalenin sınırlılığını oluşturmaktadır.

polisiklik aromatik hidrokarbonlar (pah), kentsel çevrede en ciddi kirletici grupları arasında yer alır. kentsel topraklardaki pah konsantrasyonları doğal ortam topraklarındakilere oranla 10 kat daha fazladır. bu çalışmanın amacı i̇stanbul’ un farklı ilçelerinden alınan toprak örneklerinde bulunan pah’ların kontaminasyonları ve kökenleri üzerine ön verileri ortaya koymaktır. i̇stanbul’un yedi farklı ilçesinde toplamda 23 istasyondan 2015 yılının temmuz ayında yüzey toprağı örneği alınmıştır. örneklerde sekiz pah bileşeni tayin edilmiş ve toplam konsantrasyonlar 0.12 ile 29.4 µg kg-1 aralığında değişiklik göstermiştir. en yüksek toplam pah (σ8pah) konsantrasyonları yol kenarlarında ve sanayi bölgelerine yakın yerlerde tespit edilmiştir. kökenlerin pirolitik ve/veya petrojenik olduğunu tayin etmek için fenantrenin antrasene ve florantenin pirene oranları kullanılmıştır. yalnızca iki ilçenin tüm istasyonlarında kökenler pirolitik olarak bulunmuştur. pirolitik kökenler motorlu taşıt egzozları, endüstriyel faaliyetler ve kömür yanmasıyla ilgilidir. bu veriler ilerideki izleme çalışmaları için veri tabanı oluşturmakta ve pah’larla kirlenmiş toprakların insan sağlığı üzerinde risklerin değerlendirilmesi için kullanılabilmektedir.

bu çalışmanın amacı sınıf öğretmeni adaylarının ke-sir ve kesir öğretim bilgileri nasıldır sorusuna yanıt aramaktır. çalışma bir devlet üniversitesinin sınıf öğretmenliği progra-mına devam eden 7 son sınıf öğrencisiyle yürütülmüştür. ça-lışmanın verileri kesir öğretim bilgisi soruları (köbs) ile toplanmıştır. köbs; iki çoktan seçmeli, bir eşleştirme ve beş açık uçlu sorudan oluşmakta olup, toplamda ikişer şıklı sekiz soruyu içermektedir. sorular; kesir bilgisi, kesirlerle işlemler ve öğrenci hataları giderilmesi, kesirlerde karşılaştırmanın öğretimi ve olası öğrenci düşüncelerinin tahmini, kesir işlemle-ri ile ilgili problem kurma ve çözümü modelleme konularını kapsamaktadır. soruların hazırlanmasında mevcut literatür taranmış ve soruların çoğunluğu benzer çalışmalarda kullanı-lan problemlerin uyarlanmasından oluşturulmuştur. veri toplama aracından elde edilen veriler nitel veri olup; analizinde betimsel analiz ve içerik analizi yaklaşımı kullanılmıştır. elde edilen verilerin analizinden; öğretmen adaylarının kesirlerle işlemler ve problem kurma, kesrin farklı anlamları, işlemsel ve kavramsal sorulara uygun yanıtlar verebilme, öğrencilerin kesirler konusundaki muhtemel düşüncelerini tahmin edebilme noktasında sıkıntılar yaşadığı sonuçlarına ulaşılmıştır.

türkiye, enlem etkisi nedeniyle, pleistosen’deki kuvvetli buzullaşma alanlarının uzağında kalmakla birlikte; güney anadolu’da toroslar, iç bölgelerde yüksek volkanik dağlar ve kuzey anadolu dağları’nın özellikle yüksek doğu kesimlerindeki zirveler çevresi dikkat çekici oranda buzullarla kaplanmıştır. belirtilen buzullar, postglasyal dönemdeki iklim koşullarının etkisiyle eriyerek, büyük oranda ortadan kalkmıştır. bu alanlarda, özel koşulların da etkisiyle korunabilen buzullar ise çoğunlukla sirk buzullarına dönüşmüşlerdir. kuzey anadolu dağları, günümüzde dikkat çekici bir glasyal topografyaya ve önemli sayıda güncel buzul varlığına sahiptir. bu dağların en yüksek iki zirvesine sahip olan kaçkar dağı (3932 m) ve verçenik dağı (3709 m) civarında yer alan buzullaşma alanları çeşitli araştırmalara konu olmuştur. bu iki zirve arasında kalan tatos (dilek) dağı ise nispeten az araştırılan alanlardan biridir. ancak, 2014 ve 2015 yıllarında gerçekleştirilen arazi çalışmaları ve elde edilen glasyal bulgular, bu alanlarda daha ayrıntılı gözlem ve araştırmaların yapılması gerektiğini ortaya koymaktadır

tüm düşünce sistemlerinde olduğu gibi i̇slami düşüncede de kıyas, metot olarak geniş yer tutmaktadır. bu anlamda felsefeden kelama, mantıktan fıkha kadar metot olarak kullanıla gelen kıyas tekniği aynı zamanda kapsam ve uygulamalarında tartışıla gelmiştir. tüm tartışmalara rağmen i̇slam düşünce ekolleri arasında uygulama konusunda kendisinden vazgeçilemeyen kıyas, daima gündemde tutulan bir metot olagelmiştir. çünkü nasların sınırlı sorunların sınırsız olduğu ön kabulü kıyas metoduna geniş yer açmakta böylece i̇slami düşünce, karmaşık ve dinamik hayat karşısında daha kolay tutunabilmekte ve insanların dini pratiklerine kolay çözüm bulabilmektedir. dolayısıyla bu kadar etkin bir role sahip olan kıyas metodunun ehl-i sünnet’in karşısında duran şii/caferî mezhebinde nasıl tanımlandığı, yorumlandığı ve uygulamaya sokulup sokulmadığı konusu fıkıh ilmi açısından önem arz etmektedir. i̇şte bu makale; şii düşüncede kıyas metodunun uygulamada nereye tekabül ettiği, teorik olarak reddetmenin pratikte de mümkün olup olmadığını örnekleri ile değerlendirmeyi amaçlamaktadır.

bu araştırmada, biyobozunur özellik gösteren ve 4 farklı oranda sentezlenen poli(etilen oksit)-ko-(ε-kaprolakton) [poli(eo-ko-ε-cl)] kopolimerinin tarımda tuz stresine karşı cevabını incelemek için mısır (zea mays l. cv. “72 may 99”) bitkilerine uygulama yapılmıştır. mısıra, kopolimerler, 200 mm tuz (nacl) çözeltisi ve hem kopolimerler hem de tuz çözeltisi birlikte uygulanarak kontrol gruplarıyla karşılaştırılmıştır. kopolimerlerin ve tuzluluğun bitki gelişimine etkisini değerlendirmek için lipid peroksidasyonu, pigment ve toplam karbonhidrat içeriği gibi bazı biyokimyasal analizler yapılmıştır. kopolimerlerin, klorofil içeriğinin yanı sıra lipid peroksidasyon içeriğinin bir ürünü olan malondialdehit (mda) ve toplam karbonhidrat içeriği üzerinde de olumlu bir etkisi olduğu saptanmıştır. ayrıca mısır bitkisinde bu kopolimerlerden poli (eo-ko-ε-cl1:4)’ün, tuzluluğun zararlı etkilerinin önlenmesinde diğer kopolimerlerden daha etkili olduğu gözlenmiştir. sonuç olarak, incelenen tüm parametrelerin tuz stresinden olumsuz etkilendiği görülürken, kopolimer uygulamasının tuz stresine cevapta olumlu etki oluşturduğu saptanmıştır.

bu araştırmanın amacı; 6, 7 ve 8. sınıf türkçe ders kitaplarındaki metinlerin sözcük ve tümce anlam bilimi ile edim bilim açısından yapısına ilişkin öğretmen görüşlerini; bu metinlerin türkçe programı ile uygunluğunu belirlemektir. bu noktada malatya ilindeki beş eğitim bölgesinden seçilen 15 ortaokulda 30 türkçe öğretmeninin görüşlerine başvurulmuştur. okullar belirlenirken sosyoekonomik yapı farkı gözetilmiş ve her bölgeden sosyoekonomik açıdan alt, orta ve üst olmak üzere üçer okul seçilerek beş eğitim bölgesinde toplam 15 ortaokulda araştırma gerçekleştirilmiştir. bunun için nitel desende oluşturulmuş yarı yapılandırılmış 6 maddelik bir ölçek hazırlanmış ve hazırlanan ölçek ile öğretmenlerin görüşleri alınmıştır. öğretmenlerin görüşleri araştırmacı tarafından bilgisayar ortamına aktarılmış ve nvivo programında içerik analizi yapılarak ders kitaplarının anlam yapılarına ilişkin türkçe öğretmenlerinin görüşleri tespit edilmeye çalışılmıştır. araştırma, ana dili eğitiminde kullanılan en önemli materyallerden biri olan ders kitaplarındaki metinlerin anlam yapılarının sözcük, tümce ve sözce boyutlarında belirli bir çerçeve belirlemesi açısından önemlidir.

bu çalışmada afyonkarahisar şehir merkezinde yaşayan kadın bireylerin diyet posası alım miktarları ile diyet posası bilgi düzeyleri arasındaki ilişkinin değerlendirilmesi hedeflenmiştir.yöntem: araştırma örneklemini afyonkarahisar şehir merkezinde yaşayan 385 yetişkin kadın oluşturmuştur. vücut ağırlığı, boy uzunluğu, bel çevresi, kalça çevresi ölçümleri yapılmıştır. günlük diyet posası alım miktarını saptamak için 24 saatlik geriye dönük besin tüketim kayıt tekniği, diyet posası bilgi düzeyinin belirlenmesi için diyet posası bilgi ölçeği kullanılmıştır. gerekli istatistik uygulamalar statistical package for the social sciences 18.0 istatistik programı ile gerçekleştirilmiştir.bulgular: bireylerin günlük diyet posası alım miktarı ortalaması 17.2±4.17 g, diyet posası bilgi ölçeği toplam puan ortalaması 5.2±1.65 olarak saptanmıştır. bireylerin günlük diyet posası alım miktarı ve diyet posası bilgi ölçeği puanlarında yaş, eğitim durumu ve mesleğe göre istatistiksel olarak anlamlı bir farklılık belirlenmemiştir. ancak yaş grubu yükseldikçe diyet posası bilgi ölçeği puanları artış göstermiştir p>0.05 . ayrıca serbest meslekle uğraşanların diyet posası alım

baba ile çocuk arasında soy bağını kuran yollardan biri tanımadır. tanıyan ve çocuk, aralarında kurulan soybağına bağlı olarak, karşılıklı hak ve yükümlülüklere sahiptir. bu hak ve yükümlülüklerden başlıcası, tanıyanın, çocuğun bakım ve eğitim giderlerini karşılama yükümlülüğüdür. çocuğun bakım ve eğitim giderlerini karşılama yükümlülüğü, tanıyanın mali yükümlülüğünün çocuğa karşı olan yönüdür. çocuğun bakım ve eğitim giderlerini tanımadan önce karşılamış olan ana ve ana dışındaki üçüncü kişiler, yaptıkları bu giderleri tanıyandan talep edebilirler. ana, tanıyandan, çocuğa gebe kalmasından kaynaklı başkaca maddi talepler de ileri sürebilir. bu talepler ise tanıyanın mali yükümlülüğünün ana ve üçüncü kişilere karşı olan yönüdür. tanıyanın mali olarak yükümlü olduğu kimseler dikkate alındığında, her bir yükümlülüğün hukuki niteliği ve kapsamı birbirinden farklıdır. bu çalışmada, tanıyanın mali olarak yükümlü olduğu kimseler çerçevesinde, söz konusu yükümlülüğü doğuran hukuki ilişkiler ve bu yükümlülüğün kapsamı incelenmektedir.

bu araştırmanın amacı türkiye’de üretilmekte olan sarmalık kıyılmış tütünlerin kimyasal içeriklerini ve bunların referans sınır değerler içerisindeki yerini belirlemektir. çalışma sarmalık kıyılmış tütünlerin yoğun olarak üretildiği doğu ve güneydoğu anadolu (mardin, diyarbakır, hatay, muş, bitlis, batman, adıyaman ve malatya) bölgelerinde 2016-2017 yıllarında yürütülmüştür. araştırmada yöreyi temsil edecek şekilde belirlenen 30 noktadan kuru yaprak tütün örnekleri toplanarak kimyasal kompozisyonları tespit edilmiştir. çalışmada tütün yapraklarında kükürt ve nikotin içeriklerinin referans değerlerin üstünde, kadmiyum ile arseniğin ise referans sınır değerlerin içerisinde olduğu belirlenmiştir. tütünde kaliteyi olumlu yönde etkileyen glikoz, klorojenik asit ve rutin oranlarının ise kalite tipi tütünlere göre düşük olduğu görülmüştür. türkiye’deki sarmalık kıyılmış tütün üretiminde oryantal tütün üretiminin aksine seyrek dikim, daha fazla sulama-gübreleme yapıldığı ve yoğun kükürt kullandığı tespit edilmiştir. tarımsal üretimdeki bu farklılıklar tütünlerin kimyasal kompozisyonunu doğrudan etkilemiştir. bunun sonucunda da tütünlerde nikotin oranı ve kükürt içeriklerinin yüksek olduğu belirlenmiştir.

dünya genelinde çoğu ülkede olduğu gibi, son yıllarda türkiye büyük ölçekli kamu hastane inşaatlarının ve hizmetlerinin gerçekleştirilmesinde kamu özel i̇şbirliklerine (köi̇) başvurdu. geleneksel tedarik yönteminde hastaneler özel sektör tarafından inşa edilmekte, yatırım dönemi finansmanını ve işletme yönetimini sağlık bakanlığı yapmaktadır. köi̇ modelinde ise özel ortak hastane inşaatının tasarımını, yapımını, finansmanını ve sözleşme süresi boyunca işletimini üstlenmektedir. bu hizmetlerin karşılığında, i̇dare/devlet sözleşme dönemi boyunca özel ortağa hizmet bedeli ödemektedir. türkiye, 2017 yılının ilk yarısı itibariyle, geliştirdiği köi̇ programı çerçevesinde, 41.000 hastane yatağına sahip sağlık tesislerini bu yöntemle yapmayı öngörmektedir. 30.000 yataklı 20 tesisisin ihalesi yapıldı ve sözleşmesi imzalandı. 2017 yılının ilk yarısı itibariyle, bu sözleşmelerin 12’si proje finansmanını sağlayabildi ve 3’ü işletmeye alındı. bu çalışma, proje geliştirme sürecinde fizibilitelerin kalitesini, ihale sürecinde rekabetin derecesini ve sözleşmelerin finansmana erişim kapasitesini inceleyerek, köi̇ sözleşmelerinin performansını değerlendirmeyi amaçlamaktadır. çalışma, sağlık sektöründe köi̇ sözleşmelerinin önerilen etkililiği ve etkinliği sağlamadığı sonucuna ulaşmaktadır.

bu çalışmada, gelişmiş ülkelerdeki şirketlerde yaygın uygulama alanı bulan ancak ülkemizdeki şirketlerde henüz tam anlamıyla uygulanmayan hisse bazlı ödemeler kavramı ve çalışanların sermayeye ortaklığı kavramı açıklanmış, dünyanın çeşitli ülkelerindeki uygulama yöntemleri, avantaj ve dezavantajları ortaya koyulmuş, çalışanların konuya bakışları ve önem verdiği faktörler incelenmiş, bu tür planların ülkemizde uygulanabilirliği tartışılmış, şirket karlılığına ve şirket çalışanlarının aidiyeti, verimliliği ve performansı üzerine etkileri ve ülkemizde konunun gelişminin sağlanabilmesi için üzerinde durulması gereken hususlar ve yapılabilecekler araştırılmıştır. hisse bazlı ödemeler konusunda birçok farklı model bulunmakta, hepsinin kendi özelinde çeşitli avantajları ve dezavantajları bulunmaktadır. ülkemizde konuya ilişkin ilerleyen dönemlerde yapılacak olan yasal düzenlemelerde, diğer ülkelerin de tecrübeleri göz önünde bulundurularak, ülke kültürü, ükenin ekonomik durumu, işçi-işveren kesiminin ilişkileri, konuya bakışları ve konu hakkındaki görüşleri, önem verdikleri hususlar, şirketlerin yapısı, planların uygulanma amaçları gibi faktörler dikkate alınarak katılım ve başarı düzeyi yüksek olacak ülkeye özgü modeller geliştirilmesi önem arz etmektedir.

öz: bu araştırma ondokuz mayıs üniversitesi’nde 2010 ve 2014 yılları arasında yürütülmüştür. lahana kök ur hastalığına (plasmodiophora brassicae) karşı dayanıklı hatların b. oleraceae l. ve b. rapa l arasında türlerarası melezleme yoluyla geliştirilmesi anacıyla yapılan bu çalışmada; b. oreacea l. var. dürme ve ecd-1, ecd-2, ecd-3 ve ecd-4 olmak üzere b. rapa l. hatları arasında 831 çiçek melezlenmiştir. bu melezlemeden oluşan 2663 primitif embriyo besi ortamına aktarılmıştır. besi ortamına aktarılan ebriyolardan toplam 813 adet haploid ve 348 adet double haploid melez bitki elde edilmiştir. elde edilen double haploid bitkilerden vernalizasyon sonrası toplam 162 bitki sera koşullarına aktarılmış ve çiçeklenme periyodunda kendileme yapılmıştır. durmexecd-4 melez kombinasyonuna ait 8 melez bitkiden toplam 293 tohum elde edilmiştir. kök ur hastalığına dayanıklılık durumunu test etmek amacıyla, elde edilen tohumlar ekilerek 95 melez double haploid bitki yetiştirilmiştir. testleme sonrası lahana kök ur hastalığına dayanıklılık gösteren 33 bitkiden oluşan bir gen havuzu oluşturulmuştur.

günümüzde yabancı dil eğitimi programlarında bilgi ve iletişim teknolojilerinin kullanımı yabancı dil eğitiminin kalitesini artırması açısından büyük önem kazanmıştır. bu çalışma, bilgi ve iletişim teknolojilerinin türkiye’deki bir üniversitede okutulan yabancı dil sınıfında kullanımı ile ilgili bir uygulamayı içermektedir. bu bağlamda, öğrencinin derse katılımında elektronik forumlardaki ve sınıf içindeki tartışmalardan hangisinin daha etkin olduğu incelenmekte ve aşağıdaki araştırma sorularına cevap aranmaktadır: (1) bilgi ve iletişim teknolojileri öğrencilerin derse katılımını nasıl etkilemektedir? (2) öğrenciler sanal ve gerçek ortamlardaki derse ne ölçüde katılmaktadır? çalışmada, veriler anket, sınıf içi ses kayıtları ve elektronik forumlardaki günlük kayıtları üzerinden toplanmıştır. veriler sıklık analizi, konuşma sıralarının uzunluğu ve doğasının saptanması şeklinde incelenmiştir. çalışmanın sonuçları öğrencilerin elektronik forumlara daha az sayıda ama daha uzun sürelerle katıldıklarını göstermiştir. ayrıca sınıf içinde derse daha az katılan öğrencilerin elektronik forumlara hem daha sık hem de daha uzun süre katıldığı saptanmıştır.

okul müdürlerinin beş faktör kuramına göre belirlenen kişilik özellikleri ile öğretmenlerin iş doyumu arasındaki ilişkinin ortaya çıkarılmasının amaçlandığı bu çalışma ilişkisel tarama modelinde gerçekleştirilmiştir. araştırmada 54 okul müdürüne sıfatlara dayalı kişilik özellikleri ölçeği (sdkö) ve rotter i̇ç dış kontrol odağı ölçeği (ri̇dko) uygulanmış, okul müdürleri ile aynı okullarda görev yapan toplamda 516 öğretmene ise i̇ş doyumu ölçeği (jss) uygulanmıştır. veriler spss 22 programı kullanılarak korelasyon ve regresyon analizlerine tabi tutulmuştur. analiz sonucunda elde edilen bulgular okul müdürlerinin bazı kişilik özellikleri ile öğretmenlerin genel iş doyumu ve bazı iş doyumu boyutları arasında anlamlı ilişkiler olduğunu göstermiştir. elde edilen bulgulardan okul müdürlerinin sorumluluk, duygusal denge ve deneyime açıklık boyutunda kişilik özelliklerinin öğretmenlerin genel iş doyumunun anlamlı birer yordayıcısı olduğu, bu üç değişkenin öğretmenlerin iş doyumundaki varyansın yaklaşık olarak % 37’sini açıkladığı anlaşılmıştır.

11 eylül’ün ardından uluslararası sistem değişime uğramış, bu değişim, ülkelerin tehdit algılarını ve savunma yaklaşımlarını yeniden gözden geçirme ihtiyacını ortaya çıkarmıştır. savunmaya ilişkin olarak yürütülen sivil hazırlıkların belkemiğini oluşturan savunmanın sivil gücü de bu değişimin etkisi altında kalmıştır. savunma stratejisindeki değişim ülkelerin kurumsal yapılarının yeniden düzenlenmesini gerektirmiştir. bu çerçevede başta abd olmak üzere türkiye dahil pek çok ülkenin kurumsal yapılanmasında değişim yaşanmıştır. ülkemizde strateji değişimi ve beraberinde yaşanan yeniden yapılanma neticesinde afet ve acil durum hazırlıklarında önemli başarılar elde edilirken güvenlik ve savunmaya ilişkin sivil hazırlıklarda bazı belirsizlikler ortaya çıkmıştır. bu belirsizlikler zaman içerisinde anılan faaliyetleri yürüten personeli de etkilemeye başlamıştır. çalışmada öncelikle savunma stratejisindeki değişim, bu değişim neticesinde abd’deki ve türkiye’deki yeniden yapılanma faaliyetleri incelenmiştir. ardından türkiye’deki değişimin personel üzerinde yarattığı etki ve algıyı araştırmak maksadıyla yapılan saha araştırmasının bulgularına yer verilmiştir.

bu çalışmada acil serviste çalışan hemşirelerin, hemşirelik bakım algılarının belirlenmesi amaçlanmıştır. gereç ve yöntem: araştırmada, nitel araştırma yöntemlerinden fenomonolojik yöntem kullanılmıştır. bir üniversite hastanesinin acil servisinde çalışan ve araştırmaya katılmayı kabul eden 13 hemşire ile yürütülmüştür. araştırmanın verileri, yüz yüze görüşme tekniğinin kullanıldığı yarı yapılandırılmış derinlemesine bireysel görüşme formu ile toplanmıştır. bulgular: araştırma verilerinin çözümlemesi sonunda, acil servis hemşirelerinin bakım algıları; “bakım eylemlerini adlandırmada zorlanma, hemşirelerin özellikleri, bakım engelleri” olmak üzere üç ana temada toplanmıştır. hemşireler acil servise başvuran hastaların özelliklerinden dolayı öncelikli olarak akut problemlere odaklandıklarını ifade etmişlerdir. sonuç: hemşireler bakım kavramını; daha çok hastanın fiziksel ihtiyaçlarının karşılanması olarak tanımlamışlardır. hemşireler, hastaların psikolojik bakım gereksinimlerinin olduğunu bildiklerini, ancak yoğunluk, tedavi odaklı çalışmanın hastanın bu gereksinimlerini karşılamada bir engel teşkil ettiğini belirtmişlerdir. acil serviste hizmet verilen alanlara özgü (triyaj, sarı, kırmızı ve yeşil alan) hastaların öncelikli bakım ihtiyaçlarının göz önüne alınarak eğitimlerin planlanması önerilmektedir.

bu makalede rusya’nın kazak topraklarına yayılmaya başladığından bu yana kendi amaçları doğrultusunda bu alanla ilgili olarak üretilen mekan kavramsallaştırması ve bu mekan tasarımlarına karşı olarak kazakistan’da bağımsızlıktan sonra gelişen alternatif coğrafi tahayyüller ele alınmıştır. kazakistan, eskiden sibirya’nın ve rusya’nın bir parçası, bugün ise kültürel birliktelik sergileyen avrasya’nın bir parçası olarak rusya elitleri tarafından kavramsallaştırılmıştır. ayrıca rusya’da rusya’nın dışında kalan rus kültürünün yaygın olduğu bölgeleri kapsayan rus dünyası anlayışı mevcuttur. kazakistan hükümeti avrasya’yı eski sovyet alanında eşit bazlı ekonomik bütünleşme alanı olarak görmeyi tercih etmekte, rus dünyası kavramı konusunda ise suskun kalmaktadır. diğer taraftan hükümet, kazakistan’ı çok etnikli bir ülke, ancak aynı zamanda kazak ülkesi olarak kavramsallaştırmaktadır. buna göre kazakistan, çarlık döneminde sömürgeleştirilmesine rağmen, sovyet döneminde dahi rusya’dan farklı olan kazak yurdudur. makalede kazakistan resmi tarih anlayışı incelenmiş, kazakistan tarih yazımının türk dünyası mekan tasarımını desteklediği öne sürülmüştür.

eski uygur türkçesi ve orta i̇ran dilleri üzerinde karşılaştırmalı çalışmalar yürüten betül özbay’ın yeni çalışması manihaist bir i̇lahi huyadagmān: partça, soğdca, eski uygurca metin ve çeviri adıyla haziran 2020’de dergâh yayınları tarafından yayımlandı. adında güçlü bir manihaizm vurgusu taşıyan kitap, bir yandan bu alanda çalışan araştırmacılara diğer yandan ise içeriğindeki dillerle ilgilenen uzmanlara kaynaklık edecek türden çok yönlü bir çalışma olarak nitelendirilebilir. bu çalışmayla eski uygur türkçesinin yanı sıra partça, soğdca ve orta farsça gibi i̇ranî dillerden ilk kez günümüz türkçesine çeviriler yapılmıştır. türkçeye kazandırılan bu metinlerin ülkemizde yürütülen çalışmalara katkısı açıktır. uluslararası alanda ise 1900’lerin başından itibaren dünyanın çeşitli bölgelerinde dağınık hâlde çalışılmakta olan döngü ilahi (i̇ng. hymn-cycle) huyadagmān metninin parçaları bu kitapta karşılaştırmalı yöntemle ilk kez bir araya getirilerek bilim dünyasının hizmetine sunulmuştur. bu yazıda, özbay’ın izlediği yöntemler üzerine dikkat çekmek ve okuyucuların kitabı kullanımını kolaylaştırabilmek amacıyla çeşitli örnekler bir araya getirilmiştir.

bu çalışmanın amacı bireylerin evlilik kavramına yükledikleri anlamları belirlemek amacıyla evliliğe yüklenen anlam ölçeğinin (eyaö) geliştirilmesidir. i̇lk aşamada evli, bekâr, boşanmış ve nişanlı/sözlü olan toplam 110 bireye “sizin için evlilik ne anlam ifade ediyor?” sorusu yöneltilmiş ve yazılı olarak elde edilen veriler ilgili alan yazın ile incelenerek 70 maddelik taslak ölçek oluşturulmuştur. taslak ölçek 195 birey (82 bekâr, 89 evli, 4 boşanmış ve 20 nişanlı/sözlü) üzerinde uygulanarak geçerlik ve güvenirlik analizleri yapılmıştır. eyaö’ne uygulanan açımlayıcı faktör analizi ölçeğin dokuz faktörlü bir yapıya sahip olduğunu göstermiştir ve 31 maddelik, öz değeri 1.11, açıkladığı toplam varyans %63 ve en düşük faktör varyansı %3.6 olan nihai ölçeğe ulaşılmıştır. faktörler; işlevsellik, bağlılık, yakınlık, tamamlayıcılık, engellenmişlik, çaba, işbirliği, risk ve uyum beklentisi olarak isimlendirilmiştir. eyaö’nin ölçüt geçerliği yakın i̇lişkilerde yaşantılar envanteri ii (yi̇ye-ii) ve i̇lişki doyum ölçeği (i̇dö) ile arasındaki korelasyonlara bakılarak incelenmiştir. eyaö’nin güvenirliği cronbach alpha iç tutarlık katsayısı hesaplanarak incelenmiştir.

bu araştırmanın amacı maraş biberi üretiminde kullanılan fiziki üretim girdilerinin, maliyetin ve karlılığın belirlenmesidir. araştırmanın ana materyalini oransal örnekleme yöntemine göre belirlenmiş gaziantep, kahramanmaraş ve kilis illerindeki 156 maraş biberi üreticisi ile yapılan anketlerden elde edilen veriler oluşturmaktadır. verilerin analizinde tanımlayıcı istatistikler, anova testi ve tek ürün bütçe analizinden yararlanılmıştır. araştırma bulgularına göre ortalama 40.88 da alanda maraş biberi üretimi yapılmaktadır. üretimden elde edilen ortalama verim 1558.01 kg/da, 1 kg maraş biberinin maliyeti ise ortalama 1.24 tl’dir. maraş biberi’nin ortalama satış fiyatı 1.56 tl/kg, kilogram başına sağlanan kar marjı 0.32, dekara düşen gayrisafi üretim değeri 2430.50 tl, brüt kar ise 758.56 tl’dir. maraş biberi üretiminde oransal kar 1.26 olarak bulunmuştur. maraş biberi üretiminde yapılan 1 tl’lik masrafa karşılık 1.26 tl kar elde edilmiştir. araştırma sonuçları gıda, tarım ve hayvancılık bakanlığı, tohum ve ilaç sektörlerine, konu ile ilgili diğer paydaşlar ve karar vericilere ışık tutacak ve politikalar geliştirmesinde önemli katkılar sağlayacaktır.

mal ve hizmet satış bedelinin gelecekteki bir tarihte tahsil edilmesinin tercih edilmesi halinde, satış bedelinin değişik nedenlerden dolayı kısmen veya tamamen tahsil edilememe olasılığı bulunmaktadır. gerçeğe uygun finansal tablo sunumunu teminen, tahsil edilemeyen veya edilemeyecek olan ticari alacaklar için zarar karşılığının hesaplanarak finansal tablolarda sunulması gerekir. bu bağlamda, 01.01.2018 tarihinde yürürlüğe giren tfrs 9 finansal araçlar standardının değer düşüklüğü modelinin basit yaklaşımı ile 213 sayılı vergi usul kanunu’nun ticari alacaklara ilişkin değer düşüklüğü hükümlerinin zarara aktarılma koşullarının belirlenmesi önem arz etmektedir. bu çalışmanın amacı, yukarıda belirtilen finansal raporlama çerçevelerinin değer düşüklüğü/şüpheli alacak yaklaşımlarının örnek uygulama ile detaylı açıklanması, karşılaştırılması ve farklılıklarını ortaya koyarak literatüre katkı sunmaktır. bu bağlamda, gider kaydetme dönemi, gider yazma koşulları, değer düşüklüğüne tabi ticari alacakların niteliği, karşılık ayırma tercihi, borçlunun kimliğinin ve alacağın teminatlı olup olmamasının değer düşüklüğü ayırmaya etkisi hususlarında farklılıklar olduğu sonucuna ulaşılmıştır.

bu çalışmada türkiye’nin antalya ilinde yetiştirilen yirmialtı çeşit pikan cevizinin toplam fenolik, flavonoid miktarı ve antioksidan aktiviteleri belirlenmesi amaçlanmıştır. pikan cevizi çeşitlerinin toplam fenolik ve flavonoid miktarları sırasıyla 372.94-1271.92 mg gae/100 g ve 137.03-575.32 mg ce/100 g olarak belirlenmiştir. shoshoni çeşidinin en yüksek toplam fenolik içeriğine sahip olduğu, bunu sırasıyla wichita (1134.07 mg gae/100 g), mahan (1100.21 mg gae/100 g) ve moneymaker (1085.12 mg gae/100 g) çeşitlerinin izlediği belirlenmiştir. en yüksek toplam flavonoid miktarı ise wichita çeşidinde belirlenmiş, bunu sırasıyla mahan (385.83 mg ce/100 g), cheroke (335.94 mg ce/100 g) ve big z (344.45 mg ce/100 g) çeşitleri takip etmiştir. çeşitler arasında en yüksek fenolik içeriğine sahip shoshoni çeşidi, aynı zamanda en yüksek dpph radikali giderme aktivitesi (3.50 mg/ml) göstermiştir. frap değerleri açısından, en yüksek değerler sırasıyla wichita ( 147.93 mmol te/g), mahan (112.10 mmol te/g), harris super (99.90 mmol te/g) ve shoshoni (99.17 mmol te/g) çeşitlerinde belirlenmiştir.

kur’ân’ın amaçları doğrultusunda bazı kıssalar anlatılmaktadır. bir kıssa hangi sûrede anlatılıyorsa o sûrenin ana eksenine ve genel konularına uygun, temel hedef ve gâyesine hizmet edecek tarzda anlatılır ve kıssanın maksada uygun kısmı serdedilir. buna örneklerinden biri de hz. lût kavmini helâke giderken öncelikle hz. i̇brahim’e uğrayıp ona bir erkek çocuk müjdeleyen rahmet ve azap meleklerinin kıssasıdır. bu kıssa kur’ân’ın farklı sûrelerinde anlatılmıştır. ancak kıssanın ilgili kısmı her sûrenin kendi amaç ve gâyesine uygun gelecek tarzda zikredilmiştir. farklı ifade ve tabirler de buna göre seçilmiştir. aynı kıssa anlatılıyor olmasına rağmen birbirine benzer ifadeler (lafzî müteşabih) kullanılsa da hiçbir sûrede diğer sûredekinin aynısı tekrar edilmemiş, canlı bir müzenin farklı açılardan görüntüleri serdedilmiştir. bu araştırmada öncelikle hz. i̇brahim’e gelen elçi veya konukların kıssası ele alınacak, sonra bu kıssada yer alan edebî ifade ve inceliklerin benzer ve farklı yönleri incelenecektir.

bu çalışmanın amacı, erkek egemenliğindeki sinema içerisinde dişil dilin inşa ettiği farklı erkek(lik) halleri ile eril dili kıran söylemleri açığa çıkarmaktır. makalede örneklem olarak yönetmen pelin esmer'in 11'e 10 kala (2009), gözetleme kulesi (2012) ve i̇şe yarar bir şey (2017) filmleri seçilmiştir. esmer, filmlerinde erkeklikleri filminin anlatısı içerisinde bir eleştiri unsurunun ana öznesi olarak kurmaktan ziyade kendi tikelliklerinde inşa etmektedir. bu, onun sinemasını makale için önemli kılmaktadır. dişil sinema olarak adlandırdığımız esmer'in sinemasında inşa ettiği farklı erkeklik halleri, bu erkekliklerin birbirleriyle ve kadın karakterlerle ilişkiselliklerindeki dönüşümleri ve ataerkil hegemonik erkeklik davranışları ile ilişkili olarak üst-yapı karşısında sergiledikleri faillikleri; karakter odaklı bakış ile anlatı ve sinematografiyle birlikte nitel araştırma yöntemlerinden sosyolojik film analizinden yararlanılarak çözümlenmiştir. bu analiz sonucunda, esmer'in filmleri, hem klasik sinema anlatısına hem de belirlenimci eril dil söylemine alternatif bir dişil dil üreterek, farklı toplumsal cinsiyet inşalarının mümkün olabileceğini göstermiştir.

molla halil siirdî, 1750-1843 yılları arasında yaşamış, hayatı, eserleri ve düşünceleriyle yaşadığı devrin ilim ve fikir hayatına yön vermiş önemli âlimlerden biridir. yazdığı ilmî eserlerle kendi dönemindeki medrese mensuplarının ve ilim çevrelerinin dikkatini çekmiş, hoca ve talebelerin ilim ve fikir dünyalarının şekillenmesinde etkili olmuştur. biz bu makalede, başta molla halil’in kendi eserleri olmak üzere bu konuda yazılmış diğer kitap, tez, madde, makale vb. kaynaklardan yararlanarak onun “kabir hayatı” konusuna yaklaşımını inceleme konusu yaptık. makalenin başında önce molla halil’in hayatı, tahsili ve eserleri konularında kısa bilgiler verdik. sonra “kabir hayatı” kavramlarının kelime ve terim anlamları ile mezheplerin bu konudaki görüşlerini tespite çalıştık. kabir hayatı, insanın öldükten sonra kıyametin kopmasına kadar geçirdiği hayatını kapsar. molla halile göre, günahkâr olan mümin öldükten sonra kabirde azap görür. ancak günahı olmayan mümin öldükten sonra kabirde mükâfat alır. sorgu melekleri kabirdeki ölüleri sorguya çekerler. bazı mutezile âlimlerine göre ise kabir suali de kabir azabı da yoktur.

i̇letişim için önemli olan yazma becerisi bireylere, ilkokulda sınıf öğretmenleri, ortaokulda ise türkçe öğretmenleri tarafından kazandırılan anlatma becerisidir. öğrencilerin türkçe derslerinde duygu, düşünce, izlenim ve yaşadıklarını doğru ve etkili bir biçimde sunabilmesi onların anlatma becerisine bağlıdır. bu bağlamda türkçe öğretmenlerinin, öğrencilerine neyi, nasıl yazacakları konusunda bilgilendirmeleri ve verilen bilgilerin uygulama çalışmalarıyla beceriye dönüşmesini sağlamaları gerekmektedir. bu durumda bir türkçe öğretmeninden beklenen yazma becerisinin gelişmiş olmasıdır. çünkü bir türkçe öğretmeninin yazma becerisi gelişmemişse öğrencilerinin de yazma becerisini geliştirebilmesi beklenemez. bu sebepten dolayı öğrencilere türkçe dersi veren bir öğretmenin yazma becerisinin gelişmiş ve yazma alışkanlığı kazanmış olması gerekmektedir. türkçe öğretmeni adaylarının yazma alışkanlıklarını ortaya koymayı amaçlayan bu araştırmada betimsel araştırma yöntemi kullanılarak özdemir (2012) tarafından geliştirilen türkçe öğretmenliği adayları için yazma alışkanlığı ölçeği kullanılmıştır. araştırma sonucunda “türkçe öğretmeni adaylarının, yazma alışkanlık düzeylerinin orta seviyede olduğu belirlenmiştir.

bu çalışma ile 10-13 yaş aralığındaki özel yetenekli çocukların evrensel ahlaki değer düzeylerinin incelenmesi amaçlanmaktadır. araştırma ilişkisel tarama modelinde bir çalışmadır. araştırmaya 2018-2019 eğitim öğretim yılında i̇stanbul ilindeki okullarda öğrenim gören özel yetenekli tanılı 112 çocuk gönüllü olarak katılmıştır. araştırmada, öğrencilerin evrensel ahlaki değer düzeyini ölçmek için, ‘10-13 yaş çocukları i̇çin evrensel ahlaki değerler ölçeği’; kişisel özellikleri belirlemek üzere ‘kişisel bilgi formu’ kullanılmıştır. evrensel ahlaki değerler ölçeği 48 maddeden oluşmaktadır. evrensel ahlaki değerler ölçeği’nin cronbach alpha güvenirlik katsayısı 0,97 dir. araştırmada elde edilen bulgulara göre, 10-13 yaş aralığındaki özel yetenekli çocukların evrensel ahlaki değer düzeylerinin düşük olduğu görülmüştür. yaş değişkenine göre evrensel ahlaki değerler ölçeği ve tüm alt boyut puan ortalamaları, baba mesleği değişkenine göre evrensel ahlaki değerler ölçeği ve bilişsel boyut hariç diğer alt boyut puan ortalamaları ve 0-3 yaş bakım veren değişkenine göre evrensel ahlaki değerler ölçeği duygusal boyutu için istatistiksel olarak anlamlı bir farklılık bulunmuştur.

demiryolu hatları ulaşım tarihinin en işlevsel adımlarından biri olmanın yanı sıra medeniyetin gelişiminde de kilit rol oynayan bir yenilik olmuştur. demiryolları tarım ve sanayi devrimlerinin sonucu olarak ortaya çıkmıştır. i̇lk örnekleri avrupa’da görülen demiryolları ağı tüm dünyaya dağılmış ve kısa süre sonra osmanlı topraklarında da kurulmaya başlamıştır. bu dönemde i̇ngiliz, fransız ve alman şirketler tarafından değişik bölgelerde çeşitli güzergahların inşasına başlanmıştır. cumhuriyet döneminde de hızla devam eden inşa faaliyetlerine gerek yerli gerekse yabancı şirketler vasıtasıyla yenileri eklenerek hatlar arasındaki boşluklar doldurulmuştur. bu hatlardan biri de cumhuriyet döneminde oluşturulan balıkesir-kütahya hattıdır. bu hattın ilk etabı olan kütahya-tavşanlı arası istasyonları inşası ilk biten bölümdür. bu çalışmada aynı güzergâh içinde kütahya ili tavşanlı ilçesinde yer alan tescilli istasyon binaları fotoğraf ve planlar yardımıyla tanımlanarak değerlendirilmiştir. günümüzde var olmayan tavşanlı istasyonu yolcu binasının eski fotoğraflardan yola çıkarak tanımı yapılmış ve

bosna hersek'te dayton antlaşması’nın(1995) hemen ardından, ülkenin ekonomik altyapısı ve varlıklarının % 90'ı tahrip edilirken dünya bankası tahminlerine göre, bunun yaklaşık maliyeti 20 milyar $ civarındadır. savaş sonu işsizlik oranı % 90’a ulaşmıştır. dünya bankası ve uluslararası sivil toplum kuruluşlarının (stk) bölgede aktif rol almalarıyla beraber, yeniden yapılanma sürecinde hızlı büyümeyle bu oran %30 civarına gerilemiştir. çatışma doğası itibari ile yatırım iklimi ve ülkelerin refah düzeyini olumsuz etkilemektedir. ayrıca gelecekte çatışmanın tekrarlama riski ile gelir düzeyindeki zayıflık arasında bir bağ bulunmaktadır. çatışma bölgesi olan balkanlarda, özellikle bosna ve kosova’da uluslararası askeri önlemler her ne kadar kısa süreli barış ve istikrarı sağlamış olsa da, uzun süreli güvenlik ve barış ortamı ancak etkin bir ekonomik yeniden yapılanma sürecine bağlı kalmaktadır. bu çalışmada, bosna hersek’in ekonomik iyileşme süreci ele alınırken, özel kesim için karşılaşılan zorluklar irdelenmiştir. ayrıca, dünya bankası, uluslararası kuruluşlar ve stk’ların bu süreçteki etkinlikleri üzerinde durulmuştur

bu araştırmanın amacı, sosyal bilgiler öğretmen adaylarının aktif vatandaşlık öz yeterliliklerinin ne düzeyde olduğunu tespit etmektir. bu doğrultuda cinsiyet, öğrenim görmekte olduğu üniversite, sivil toplum kuruluşlarına üyelik durumu ve siyasi gündemi takip etme durumu değişkenlerine göre incelenmesi amaçlanmıştır. nicel araştırma yöntemlerinin bir çeşidi olan anlık tarama modeli ile araştırma gerçekleştirilmiştir. araştırmanın evrenini 2019-2020 eğitim-öğretim yılı ege bölgesindeki devlet üniversitelerinde sosyal bilgiler öğretmenliği programında öğrenim gören öğretmen adayları oluşturmaktadır. araştırmaya ege bölgesinde yer alan 9 devlet üniversitesinde öğrenim gören 749 sosyal bilgiler öğretmen adayı katılım sağlamıştır. araştırmada veri toplama aracı olarak aktif yurttaşlık öz yeterlilik ölçeği ve kişisel bilgi formu kullanılmıştır. araştırmada genel itibariyle sosyal bilgiler öğretmen adaylarının aktif vatandaşlık öz yeterlilikleri yüksek düzeyde olduğu tespit edilmiştir. elde edilen bulgulara göre adayların cinsiyet, sivil toplum kuruluşlarına üyelik durumu, siyasi gündemi takip etme durumu değişkenlerine göre anlamlı farklılık gösterdiği; öğrenim görmekte olduğu üniversite değişkenine göre ise anlamlı düzeyde farklılaşmadığı belirlenmiştir.

i̇nsanlık için aidiyet duygusu vazgeçilmezdir. hayata dâhil olan birey aile, sosyal çevre, millet ve dâhil olduğu dinin kuralları, ritüelleri ile kimlik gelişimini sürdürür. i̇nsan için vazgeçilmez olan giyim kuşam da ait olunan bu sosyal kimliğin izlerini taşır. bu izler bazen milletler arası farklılıkların ifadesiyken bazen aynı millet, bazen de aynı millet içerisindeki ideal birliği yapmış farklı grupların imgesine dönüşebilir. bu imge, gücünü yaşanılan tarihi süreçten alabildiği gibi zamanla farklılaşabilir, kendisine yeni anlamlar yüklenebilir. kalpak ise milli türk başlıkları içerisinde yaygın olanlardan ve kendisine kurtuluş savaşı sürecinde ayrı bir misyon yüklenilenidir. bu çalışmada giyim kuşam ve kültür arasındaki ilişkiye, giysilerin imgeyle üstlendiği güç ve role değinilmiştir. kalpağın türk dünyasındaki kullanımı kısaca değerlendirilmiş, sonra da kalpağın türkromanına yansımaları örneklerle gösterilmeye çalışılmıştır. türk dünyasının güçlü yazarlarından verilen eserlerle bu başlığın ortak bir değer olarak işlenişi örneklendirilmiş, millî mücadele kahramanlarının kalpakla özdeşleştirildiği romanlarda ise işleniş şekliyle değerlendirilmeye çalışılmıştır

ömer seyfettin, sanat hayatına şiir ile başlamış olmakla birlikte kendisinden evvel tür olarak ayrımını yapmakta halit ziya uşaklıgil gibi usta bir kalemin dahi zorlandığı ve genellikle romana geçiş için bir merhale gibi görülen hikâyecilikte ismini duyurmuş ve ebedileştirmiştir. türk hikâyesine bağımsız bir kimlik kazandıran ve bu yönüyle şair, dilci, mütefekkir yanını geri planda bırakan ömer seyfettin’in kültürel birikimini kaleme aldığı metinler üzerinden incelemek mümkündür. kısa ömrüne tespit edilebilen müstear isimleri ile 200’den fazla hikâye sığdıran yazarın aydın tipine bakışı, toplumsal eleştirileri, ironi kullanımı, mizahi yönü gibi pek çok çalışma yapılmış ve bu çalışmalar yazarın dünya görüşü ile ilgili veriler sunmaktadır. benzer eleştirilerini nesirlerinde de bulmak mümkündür. bu çalışmada yazarın metinlerinde bahsi geçen eleştiri, ironi ve dünya görüşüyle de bağlantılı olan ekonomi kavramı ele alınacaktır. bu itibarla yazarın kaleme aldığı hikâyelerin ekonomik temelde nasıl kurulduğu ve tarihsel çizgide ekonomi algısının değişimi üzerinde durulacaktır.

osmanlı i̇mparatorluğu’nda saraya dair törenler sultan ile halk arasındaki bağı pekiştirmeyi ve sultanın gücünü tebaası kadar yabancılara da göstermeyi amaçlamaktaydı. bu sebeple saraya dair tören ve şenlikler sadece sarayın duvarları arasında gerçekleşmemekte, görkemli kutlamalar bütün başkente, hatta bazen büyük taşra kentlerine kadar yayılmaktaydı. bosna eyaleti 18. ve 19. yüzyılda padişahı ve onun ailesini ilgilendiren çok sayıdaki törene şahitlik etmiştir. bosna eyaletinde ramazan ve kurban bayramları da i̇stanbul’da olduğu gibi toplar atılarak halka ilan edilmekte ve resmi bir törenle icra edilmekteydi. bir savaşın kazanıldığına dair ferman ve haber bosna’ya ulaştıktan sonra şenlikler düzenlendiği gibi yeni bir valinin veya özel bir görevlinin bölgeye atanmasından ve gelişinden sonra da bosna’da resmi törenler yapılmaktaydı. bu makalede osmanlı gündelik hayatının bir parçası olan resmi tören ve şenliklerin bosna’daki örneklerine odaklanılmakta ve bunların merkez-taşra ilişkisini düzenleme ve pekiştirmede nasıl kullanıldıklarının izi sürülmektedir.

vertisol (latince “vertere”) “dönen” anlamına gelmekte olup, toprak horizonlarının oluşmasını sınırlandırmaktadır. bu topraklar yüksek şişme ve büzülme kapasitelerine sahip olup derin çatlaklar içerir. bu spesifik özelliklerin oluşmasında ana etken, ağır bünyeli ve şişme büzülme aktivitesi yüksek olan killerce zengin olmasıdır. bu araştırmada, vertisol toprakların bazı fiziksel, kimyasal, ısısal özellikleri ve değişimi incelenmiştir. typic calciustert toprakta ortalama günlük sıcaklık 13.8-21.4 °c, chromic haplustert toprakta 14.2-21.8 °c, typic haplustert toprakta ise 14.1-24.9 oc arasında saptanmıştır. sıcaklık değişimine önemli düzeyde bağlı olan amplitüt değerleri aşağı horizonlara doğru azalmakta ve 0.8-8.6 °c, 0.7-8.9 °c ve 0.6-6.2 °c aralıklarında değişmektedir. toprakların üst horizonlarında amplitüt değişimi fazla, alt horizonlarında ise azalmaktadır. isısal yayınım katsayısı aşağı katmanlara doğru genellikle artış göstermektedir. typic calciustert toprakta ısısal yayınım katsayısı 5.51·10-6-8.96·10-6 m2sn-1; chromic hapluster toprakta 6.59·10-6-9.50·10-6 m2sn-1; typic haplustert toprakta ise 5.38·10-6-8.74·10-6 m2sn-1 aralıklarında belirlenmiştir.

bu çalışma, ortaokul müzik ders kitaplarındaki konu ve kazanımları somut olmayan kültürel miras öğeleri bakımından incelemeyi amaçlayan nitel bir araştırmadır. araştırmanın veri kaynağını milli eğitim bakanlığı ortaokul müzik ders kitapları oluşturmaktadır. araştırmada, 5, 6, 7 ve 8. sınıf müzik ders kitapları, içerik analizi yöntemiyle ele alınmış ve bu ders kitaplarındaki soküm unsurlarına ilişkin tespitlerde bulunulmuştur. araştırma sınırlılıkları doğrultusunda yapılan inceleme sonucunda; temel müzik kavram ve bilgilerinin öğretiminde, sözlü gelenek ve anlatımlar kapsamına giren türkülerden sıklıkla yararlanıldığı, gösteri sanatları boyutuna her bir sınıf düzeyinde yer verilmekte olduğu, 7. ve 8. sınıf müzik ders kitaplarında yer verilen konularda somut olmayan kültürel miras öğelerine daha fazla yer verildiği ve toplumsal uygulamalar, ritüeller ve şölenler bakımından çok az sayıda kazanımın ders kitaplarında yer aldığı görülmüştür. ayrıca, ortaokul müzik ders kitaplarında yapılan inceleme, bu kitaplarda yer verilen türkülerin daha çok rastlantısal bir şekilde kullanılmakta olduğu izlenimi oluşturmaktadır.

trafik akışının yoğun ve ölçülecek detayların fazla olduğu karayolu şehir merkezi geçişlerinde yersel yöntemlerle sayısal arazi modeli üretimi, zaman ve maliyet açısından olumsuzluk getirmektedir. farklı becerilere sahip ölçüm araçlarını taşıyabilen ve maliyetleri düşüş eğiliminde olan insansız hava araçları (i̇ha), ortofoto ve sayısal arazi modeli üretimi için etkili sistemlerdir. bu çalışmada, gnss-imu destekli bir i̇ha ve structure from motion (sfm) algoritması kullanılarak 700 metrelik karayolu koridorunun 4,9 cm mekânsal çözünürlüklü ortofoto görüntüsü ve nokta bulutu elde edilmiştir. elde edilen nokta bulutuna cloth simulation filtering (csf) ve gaussian filtreleme yöntemleri uygulandıktan sonra test karayolu koridorunun sayısal arazi modeli elde edilmiştir. i̇ha sisteminin doğruluğu yersel yöntem ile test edilmiş, i̇ha yönteminin sert satıhlı zeminlerde 3,96 cm, toprak zeminlerde 7,32 cm düşey doğrulukla 3b veri üretebileceği belirlenmiştir. elde edilen sonuçlar, i̇ha sistemlerinin fotogrametrik ölçümlere engel bir detay içermeyen düz arazi yapılı karayolu koridorlarında ortofoto görüntü ve sayısal arazi modeli üretiminde oldukça etkili olduğunu göstermektedir.

bu çalışmada yüksek seviyeli mikrodalga alanların algılanması amacıyla lazer-atom-mikrodalga etkileşimine dayanan bir cs atomik sensör sistemi önerilmiştir. çalışma kapsamında lazer ışınının frekansı, cs atomik sensörünün d2 enerji geçişinde bulunan 6s1/2 (f=4) ↔ 6p3/2 (f=4) enerji geçişine kilitlenmiştir. 6s1/2 (f=3) ↔ 6s1/2 (f=4) enerji geçişine denk gelen 9,192 ghz frekansında yüksek seviyeli mikrodalga alan uygulanarak dror (çift radyo optik rezonans) elde edilmiştir. bu rezonansın dc manyetik alan altında zeeman alt seviyeleri gözlenmiş ve bunlardan 6s1/2 (f=3, mf=0) ↔ 6s1/2 (f=4, mf=0) π-geçişine odaklanılmıştır. atomik sensörün farklı lazer güçlerinde ve 500 v/m ile 7.5 kv/m arasında değişen yüksek seviyeli mikrodalga alan şiddetlerinde ölçümleri gerçekleştirilmiştir. uygulanan yüksek seviyeli mikrodalga alan şiddetlerinde, 6s1/2 (f=3, mf=0) ↔ 6s1/2 (f=4, mf=0) π-geçişinin bant genişliği ve genlik ölçümlerinin değişimi araştırılmıştır. bunun sonuncunda yüksek seviyeli mikrodalga alanların algılanmasında kullanılacak olan dror rezonansının zeeman geçişi için bant genişliği ölçümlerinin genlik ölçümlerine göre üstünlükleri tartışılmıştır.

rekabet, küreselleşme ile bilgi ve iletişim teknolojilerin de meydana gelen değişimlerin gerçekleştiği çevrede faaliyetlerini sürdüren işletmeler, hizmet kalitesini arttırmak, rekabetle baş edebilmek, değişen çevre şartlarına ayak uydurmak gibi birçok nedenden dolayı personel güçlendirme uygulamalarına ve örgütsel bağlılık konusuna önem vermeye başlamıştır. bu bağlamda araştırmanın temel amacı; personel güçlendirmenin örgütsel bağlılık üzerindeki etkisini yiyecek-içecek işletmelerinde çalışan işgörenler açısından tespit etmektir. araştırmanın amacını gerçekleştirmek için; öncelikle personel güçlendirme ve örgütsel bağlılıkla ilgili kapsamlı alan yazın taraması yapılarak araştırmanın kuramsal çerçevesi oluşturulmuştur. daha sonra araştırmada kolayda örneklem yöntemi ile seçilmiş i̇stanbul ilinde kültür ve turizm bakanlığı’na bağlı olarak faaliyet gösteren turizm işletme belgeli 1.sınıf yiyecek içecek işletmelerinde hizmet veren 400 tane işgören üzerinde anket yöntemi ile bilgiler elde edilmiştir. ankette kullanılan ölçeklerde açımlayıcı faktör analizi, doğrulayıcı faktör analizi ve güvenilirlik analizi uygulanmıştır. faktör analizi ile elde edilen boyutlar/faktörler arasında ön görülen modellerin/hipotezlerin testi için, korelasyon ve regresyon analizleri kullanılmıştır.

bu çalışmanın amacı sigortalı kadınların doğum sonrasında ilk işten ayrılış zamanları ile işe dönüş sürelerinin yaş ve çocuk sayısına göre nasıl farklılaştığının araştırılmasıdır. çalışan kadınların işe dönüş hızlarının tespitinde sosyal güvenlik kurumunun 2014-2017 yılları arasındaki aylık kayıtlı sigortalı verileri baz alınmıştır. olay tarihçesi analizi çerçevesinde sağkalım zamanları kaplan-meier yöntemiyle belirlenerek doğumda anne yaşı ve halihazırdaki çocuk sayısına göre sağkalım eğrileri elde edilmiştir. araştırma, 2014 yılı içerisinde meydana gelen doğumları takiben, her bir doğum sonrası 36 aylık sürede annelerin iş hareketlerini kapsamaktadır. buna göre, hiç ayrılmayan annelerin süreleri de dahil edil-diğinde, doğumdan sonraki 12. ayda annelerin yarısı çalışma hayatından ayrılmaktadır. herhangi bir nedenle çalışma hayatından ayrılmış olan kadınların ortalama sigortalılıkta kalabilme süresi doğum sonrası 9. aya kadardır. ayrıca, doğumun ilk yılında sigortalılıktan ayrılan kadınların %50’si ayrıldıktan sonraki 10. ayda hala çalışma hayatına dönüş yapmamış vaziyettedir. anne yaşı ve çocuk sayısına göre sigortalılıkta sağkalım süreleri istatistiksel olarak birbirinden farklıdır.

üniversiteler bulundukları kente büyük katkılar sunmaktadır. bu katkıların başında ekonomik ve sosyal yönden canlılık katkı sağlaması sayılabilir. ayrıca geldikleri kentteki farklı rekreasyonel imkânlardan da yararlanabilirler. bu bağlamada erzurum kenti diğer kentlerde bulunmayan veya az bulunan kış sporları imkânlarına sahiptir. kışın uzun geçtiği sosyal imkânların oldukça kısıtlı olduğu dönemde kış sporlarına yönelik merkezlerin ve imkânların çok fazla olduğu ve kentte rahatça ulaşma imkânı olması erzurum kentini bu yönden avantajlı hale getirmektedir. ancak il dışından üniversiteye gelen öğrencilerin kış sporlarından ne derece yararlanabildiklerini ve yaralanmada sorunlar varsa neler olduğunu belirlemek amacıyla bu çalışma yapılmıştır. çalışmada atatürk üniversitesi’ne il dışından gelen öğrenciler, erzurum deyince ilk akla kış kenti geldiğini, ayrıca tesislerden yeterince yaralanamadığını, bunun başlıca nedenleri olarak zaman, ulaşım ve ekonomik nedenler olarak sıraladığı belirtmişlerdir. bu konuyu çözmek için atatürk üniversitesi seçmeli derslerde kış sporları dersini açmıştır. ancak öğrencilerin sadece %5’nin bilgisi olduğu belirlenmiştir. çalışmanın sonunda bu sorunların çözümü için bazı tavsiyelerde bulunulmuştur.

asrımızın en büyük problemlerinden biri haline gelen çevre kirliliğinde başrolü, zehirli atıklar oynamaktadır. bu maddeler çoğu zaman petrol, kimyevî maddeler, gıda maddeleri ve kağıt fabrikaları gibi çeşitli sanayilerin atıklarıdır. biyoremidasyon çevre kirliliğinin bertaraf edilmesi ve önlenmesinde etkili bir biyoteknolojik yaklaşım olarak gün geçtikçe önem kazanmaktadır. bu yaklaşım içerisinde, biyoremidasyon işlemlerinde kullanılmak üzere verimli yeni bakteriyel suşların topraktan izole edilmesi önem taşımaktadır. bu çalışmanın amacı türkiye’deki kontamine olmamış farklı toprak örneklerinden izole edilen 600 bacillus sp. suşlarının benzin ve dizel parçalama potansiyellerini araştırmaktır. bacillus suşları bushnell-hass bh agar ortamında tek karbon kaynakları olarak %3,5 benzin ve %7 dizel kullanılarak petrol parçalama yetenekleri açısından taranmıştır. tüm bakteriler 37˚c’de 2-3 hafta inkübe edilmiştir. i̇nkübasyon süresi sonunda petri yüzeyinde görülen bakteriler benzin ve dizel parçalayan bakteriler olarak değerlendirilmiştir. 600 bacillus sp. suşları arasında 141 bacillus sp. suşları potansiyel olarak tespit edilmiştir

türkiye’de 1960’larda üniversite düzeyinde iletişim eğitimi verilmeye başlanmış, alanın ilk doktoralı akademisyenleri de bu dönemde belirmiştir. bu ilk kuşak iletişimciler arasında yer alan ünsal oskay, türkiye’de iletişim bilimleri alanında verdiği dersler, çevirileri ve özgün eserleriyle önemli bir yer kazanmıştır. oskay’a bu önemi atfeden, sadece bazı konularda adının önüne iliştirilen “ilk” sıfatı değildir. onu öne çıkartan esas unsur, derslerindeki ve çalışmalarındaki bakış açısının tutarlılığı ve bu tutarlılığın ele aldığı konuları seçme biçimine de yansımasıdır. bu yansıma bütünselik ve eleştirellik şeklinde tezahür etmektedir. bu çalışmada, üniversitenin piyasa tahakkümü altındaki yapısal dönüşümünün, hem iletişim bilimleri alanında yapılan araştırmalardaki genel yönelim ve hem de iletişim fakültelerindeki eğitim üzerindeki etkileri özetlenecektir. bu çerçevede de ünsal oskay’ın çalışmalarından, “dar uzmanlaşmanın” tuzağına düşmeyen, düşün ve bilimin kompartmanlaşmasına ve izole edilmesine karşı duran bir akademisyen ve entelektüel olarak yararlanılacak, betimsel bir çalışma ortaya konulmaya çalışılacaktır.

bu makalede i̇srail vatandaşı filistinli/arap kadınların etnik, cinsiyetçi ve etno-cinsiyetçi hegemonyalarla ilişkileri bağlamında i̇srail başat sistemi tarafından “bizdenleştirilmesi” ve “kontrollü olarak ötekileştirilmeleri” süreçlerinde i̇srail anaakım basınının araçsallığı irdelenmektedir. makalenin temel savı i̇srail anaakım basınının i̇sraillilik söylemine koşut bir şekilde i̇srailliliği ve bütünleşmeyi ön plana çıkaran kadını kucaklayıp i̇srailliliğin hâkim tanımına muhalif olan kadını ise kontrollü bir şekilde ötekileştirirken sistemsel eşitsizliğin cinsiyet boyutunu da önemsizleştirdiğidir. bu savlara ulaşılırken i̇srail’in en fazla tiraja sahip, uluslararası (diaspora) erişilirliği olan ve sanal ağ ortamında da bulunan 5 gazetesinde yayımlanmış metinlerin eleştirel söylem analizinden yararlanılmıştır. metinler eleştirel medya kuramları perspektifinden ideolojik arkaplanlarının oluşumundaki dinamikler göz önünde bulundurularak değerlendirilirken, i̇srail’de kadının tarihsel ve sosyolojik konumu, i̇srail medyasında filistinli/arap vatandaşlarının temsiliyetinin tarihsel gelişimi, i̇srail medyasında kadının temsili hakkındaki çalışmalara da atıfta bulunulmuştur. makale eleştirel medya yaklaşımlarının anaakım medyanın cinsiyetçi, etnik veya etno-cinsiyetçi egemen ideolojileri yaygın kılma ve pekiştirmedeki araçsallığıyla ilgili savlarını doğrulamaktadır.

yabancı unsur taşıyan evliliklerin şekli bakımından evliliğin yapıldığı yer hukuku olan locus regit actum (lra) kuralı temelinde “lex loci celebrationis”’in (llc) yetkili olması hemen hemen tüm hukuk sistemlerinde benimsenmiş olup, kural bu yönüyle milletlerarası özel hukuk doktrininin en eski genel ölçütlerinden kabul edilir. bu kurala göre evliliğin şekli şartlar bakımından geçerliliği, evliliğin gerçekleştirildiği yer hukukuna göre saptanır. evlenme, yapıldığı yer hukukunun maddi şekil şartlarını karşılamak zorundadır. lra kuralının en önemli istisnasını konsolosluk evlenmeleri veya bir diğer adıyla diplomatik evlenmeler (consular, diplomatic marriages) oluşturur. evlenmenin tarafları, mahalli hukukun yetkili makamları önünde ve mahalli hukukun öngördüğü şekil kurallarına göre evlenebilecekleri gibi, bazı şartların varlığı halinde vatandaşı oldukları devlet konsolosları da mensup oldukları devlet hukukunda öngörülen şekilde evliliği gerçekleştirme yetkisini haizdir. bu çalışmada konsolosluk evlenmelerinin şartları ve bu şartların varlığı halinde bu evlenmelere uygulanacak hukuk konuları ele alınmış ve bu şartlar çerçevesinde konsolosluk evlenmelerinin türk hukukundaki uygulaması incelenmiştir.

yeni, daha ergonomik ve kullanışlı ürünler, süreçler, üretim girdileri, hatta yeni örgütlenme yapıları ve pazarlar üretme olarak bilinen inovasyon, sürdürülebilir küresel rekabetçiliğin çok önemli bir faktörü haline gelmiş bulunmaktadır. ülkelerin inovasyon düzeylerinin önemli yordayıcılarından biri de toplumun sahip olduğu, bir toplumu diğerlerinden ayıran ve farklılıklarını ortaya koyan kendine özgü unsuru olan kültürüdür. bu çalışmanın amacı, ülkelerin sahip olduğu kültürel kodlar ve ülkelerin inovasyon düzeyleri arasındaki ilişkiyi ve hangi kültür değişkeninin ülkelerin inovasyon düzeyini yükselttiğini veya düşürdüğünü ortaya koymaktır. bu amaçla, globe projesi ve küresel i̇novasyon endekslerinde birlikte yer alan 62 ülkeye ait kültür boyutları ve inovasyon skorları konsolide edildikten sonra analize tabi tutulmuştur. yapılan korelasyon ve regrasyon analizleri sonucunda ülkelerin inovasyon düzeyleri üzerinde en fazla etkili olan dört temel kültürel boyut olduğu (grup içi kolektivizm, insan yönelimi, toplumsal kolektivizm ve performans yönelimi) ortaya konulmuştur.

osmanlı devleti’nin anadolu topraklarının büyük bir kısmını egemenliğine almadan önce fethettiği toprakların başında balkan toprakları gelir. balkan topraklarından da bulgaristan ve sofya, osmanlı topraklarına en erken katılan yerlerdendir. bu fetihler sonucu başlayan balkanlar’daki ve sofya’daki osmanlı egemenliği 500 yıldan fazla sürmüş ve bu süre zarfında balkanlar ile birlikte sofya şehri de bir ilim ve kültür şehri haline gelmiştir. türkler balkanlar’da ilerlerken burada kurdukları egemenliğe paralel olarak yeni yerleşim yerleri kurdukları gibi yerleştikleri şehir, kasaba ve köyleri de şenlendirmişler ve ekonomik olarak zenginleştirmişlerdir. ayrıca yerel halk ile bütünleşerek şehirlerin kültürel anlamda zenginleşmesine de katkı sağlamışlardır. bu süreçte sofya, balkanlar’ın en önemli ilim ve kültür merkezlerinden biri haline gelmiştir. sofya osmanlı döneminde vakıfları, camileri, hanları, hamamları ve türk-i̇slam şehirlerinin ayrılmaz bir parçası olan kendine özgü çarşıları ile bölgenin merkezi konumundaki önemli şehirlerinden birisi olmuştur

i̇nceleme amacı güttüğümüz kitap; safevîlerde hükümdar unvanları ve hâkimiyet anlayışı ismindedir. türkmen/kürt klanlarının erken-yeniçağlar anadolusu’ndan i̇ran’a gerçekleştirdiği debdebeli hâldeki göçün müsebbibi konumunda bulunan safevî i̇mparatorluğu, bilhassa siyasî târih açısından çeşitli araştırmacılarca etraflıca tartışılmıştır. mâmafih mezkûr teşekkülün sosyo-politik mahiyeti dâhilinde pek az kalem oynatılmıştır. gülay karadağ-çınar’ın adı geçen akademik çalışması, safevî tetkikatlarındaki işte bu noksanı gidermek için atılan adımlardan sadece biridir. tetkik ettiğimiz eser, 21. yüzyılın ilk yarısında olmamıza rağmen henüz gerekli ilgi ve alakayı yeterince göremeyen safevî i̇ranı hakkında umut verici bir müteşebbisliğin ürünüdür. araştırmacı gülay karadağ-çınar, engin farsça bilgisiyle safevî saray metinlerini sosyo-psikolojik bir analize tabi tutarak, kızılbaş hükümdarların ve maiyetindekilerin zihinsel kodlarına inmeye çalışmıştır. ortaya koyduğu tespitler ile ortadoğu çevresinde güzide bir devlet olan safevî i̇mparatorluğu’nun sosyo-kültürel kaynaklarına ışık tutan bu araştırma eseri, bilhassa 16. yüzyıl safevî i̇ranı hakkında çalışmalar yapacak tüm ilgililer için başucu kitaplarından biri olmalıdır.

çalışmada, makroekonomik faktörler olarak ifade edilen döviz kuru, faiz oranı, enflasyon oranı, altın fiyatı ve para arzı ile pay senedi getirisi arasındaki ilişkiyi ortaya çıkarmak amaçlanmıştır. bu amaçla çalışmada, 2007: 12-2017: 9 dönemleri arasında borsa i̇stanbul banka endeksi’nde pay senetleri işlem gören bankalar analiz kapsamında incelenmiştir. makroekonomik faktörler, tl/usd alış ve satış ortalaması, mevduatlara uygulanan ağırlıklı ortalama faiz oranı, yurt içi üretici fiyat endeksi, 1 ons altın londra satış fiyatı ve m2 esas alınarak belirlenirken, pay senedi getirisi ise sürekli geometrik getiri ile ölçülmüştür. pay senedi getirisi ile makroekonomik faktörler arasındaki ilişki panel veri analizi kullanılarak araştırılmıştır. araştırma neticesinde, pay senedi getirisi ile döviz kuru, faiz oranı ve para arzı arasında istatistiksel olarak anlamlı ve negatif yönlü ilişki tespit edilirken, altın fiyatı ve enflasyon oranı ile pay senedi getirisi arasında herhangi bir ilişki tespit edilmemiştir.

kişiliğin olumsuz ve günlük hayatın içinde istenmeyen şekillerde karşılaşılan karanlık tarafları narsisizm, psikopati ve makyevelizmden oluşan “karanlık üçlü” terimi ile tanımlanmaktadır. subklinik narsisizm; yüksek statü düşkünlüğü, lider olma arzusu, kendi niteliklerini abartma ve diğerlerini küçümseme gibi olumsuz özelliklerle tanımlanmaktadır. makyevelizmde, kişinin kendi olumsuz özelliklerini gizleyerek diğer insanları manipüle etmesi ve amacına ulaşması için etik dışı davranışlar öndedir. psikopati ise yüksek dürtüsellik ile empati yoksunluğu, duygusuz olma eğilimi, insan ilişkilerine önem vermeme ve vicdan azabı duymama gibi olumsuz subklinik bir kişilik özelliğidir. araştırmalar, kavramsal olarak farklı fakat ampirik olarak örtüşen bu kişilik değişkenlerinin kişinin yaşamının farklı alanlarında etkisi olduğunu göstermektedir. makalenin amacı, karanlık üçlünün etki alanlarının ele alındığı literatürü güncellemek ve değerlendirmektir. ayrıca, karanlık üçlüyü ölçmeyi hedefleyen ve türkçeye uyarlanan ölçeklerin gözden geçirilmesinin ileride yapılacak çalışmalar açısından faydalı olabileceği düşünülmüştür. öncelikle karanlık üçlüyü oluşturan kişilik yapıları, etki alanları ve karanlık üçlü için geliştirilen psikolojik ölçme araçları üzerinde durulmuştur.

çağdaş türk şiirinin 20. yüzyıldaki en önemli şairlerinden olan cahit sıtkı tarancı, gerek ele aldığı imgeler gerekse şiirimize getirdiği yenilik ve ritim ile kendinden sonraki kuşakları etkiler. ölüm, korku, endişe, aşk, özlem, yaşama sevinci, ayna gibi temleri dizelerine nakşeden otuz beş yaş şairi, şiirlerinde halkbiliminin motiflerinden başarıyla yararlanır. şair; masal, halk hikayesi, mitoloji, formel sayı, deyim vb. unsurları şiirlerinin dokusuna halk dilinin sadeliği ile dahil eder. o, özellikle masal motiflerini çağdaş şiirin imgeleriyle harmanlayıp güçlü ve zengin bir söylem geliştirir. tarancı’nın şiirlerinde aynı anda bir anadolu masalının lezzeti ile çağdaş fransız şiirinin etkilerini görmek mümkündür. bu çalışmada, daha çok yeni edebiyat disiplini içerisinde değerlendirilen cahit sıtkı’nın, halkbilimi izleklerini içerik bakımından kullanma şekli ele alınacaktır.ayrıca şairin şiirlerinde zenginlik ögesi olarak yer verdiği halkbilimi izleklerinin halk kültüründeki kullanımları ve şairin dizelerinde yer alış şekilleri karşılaştırılacaktır

araştırmanın amacı oyun uygulamaları yaklaşımı (ouy) ve öğretmen merkezli öğretimle (ömö) gerçekleştirilen voleybol derslerinin, öğrencilerin voleybola ilişkin öğrenme çıktıları açısından incelenmesidir. araştırma öntest-sontest kontrol gruplu deneysel desende gerçekleştirilmiştir. çalışma grubu voleybol dersi alan 62 üniversite birinci sınıf öğrencisidir. veri toplama araçları olarak bilişsel alan için araştırmacılar tarafından geliştirilen “voleybol bilgi testi”, duyuşsal alan için “voleybol dersine karşı tutum ölçeği”, psikomotor alan için “voleybol beceri testi” kullanılmıştır. veri analizinde bağımsız örneklemler t testi ve mann whitney u testi kullanılmıştır. grupların erişi puanları arasında bilişsel boyutta ouy lehine anlamlı fark tespit edilmiştir. duyuşsal boyutta her iki yaklaşım arasında fark yokken, psikomotor becerilerden sadece servis erişi puanları arasında yine ouy lehine anlamlı fark tespit edilmiştir. beceri düzeylerine göre erişi puanlarının analizinde, alt ve orta beceri düzeylerinde ouy, üst beceri düzeyinde ise ömö lehine yüksek puanlar elde edilmiştir. sonuçlara göre ouy’un kullanımının beden eğitimi ve spor öğretimi alanına önemli katkı sağlayacağı düşünülmektedir.

ülkemizde önemli bir üretim potansiyeline sahip olan fasulyede bean common mosaic virus (bcmv), bean common mosaic necrosis virus (bcmnv) viral hastalık etmenleri önemli verim kayıplarına yol açmaktadır. son yıllarda yaygınlaşan moleküler markörler yardımıyla dayanıklılık genlerinin tespiti çalışmaları virüs inokulasyonu gerekmeksizin bitkilerde söz konusu genlerin belirlenebilmesini mümkün kılmaktadır. bu çalışmada ülkemizde yer alan 43 tescilli fasulye çeşidinde bcmv ve bcmnv virüslerine karşı muhtemel dayanıklılık 3 farklı gen (bc-12, i, bc-3) ile ilişkili 4 farklı markör (sbd-5, sw-13, roc11/420-350, eife4) yardımıyla incelenmiştir. elde edilen verilere göre 43 fasulye çeşidinin bcmv ve bcmnv etmenlerine karşı dayanıklılıkta rol oynayan bazı genlere sahip olduğu belirlenmiştir. elde edilen markör destekli tarama sonuçlarının virüs inokulasyonu ve patojenisite çalışmaları ile desteklenmesi öngörülmüştür. söz konusu markörler yardımıyla yerel fasulye çeşitlerinin ve çeşit tescil adaylarının virüslere dayanıklılık genleri değerlendirilerek tescil özelliklerinin güçlendirilebileceği düşünülmektedir.

kur’ân vahyi, kadim kutsal kitapların asıllarını tasdik edip bunlara iman edilmesini istemiştir. bu çerçevede nüzul dönemindeki yahudi ve hıristiyanların ellerinde bulunan kitaplar da bazı konularda tasdik edilmiş ve ehl-i kitabın bu kitaplardaki birtakım hakikatleri gizledikleri, bir kısım hükümleri dikkate alırken bir kısmını dikkate almadıkları ifade edilmiştir. diğer taraftan ehl-i kitabın kutsal kitaplardaki ayetleri tahrif ettiklerinden de bahsedilmiştir. kur’ân’da bu konuların ele alınması, ya kur’ân vahyine olumsuz tepki veren kitap ehline karşı, kur’an’ın kadim kutsal kitaplar gibi vahiy eseri olduğu ve ona imanetmeleri gerektiği konusunda bir cevap ve uyarı sadedindedir. ya da müminleri, kitap ehlinin kutsal kitap ve onunla amel etmek konusunda düştükleri hatalara karşı uyarma sadedindedir ve bu yönüyle üzerinde çalışılması gereken bir husustur. bu çalışmada, kur’ân ve tefsirlerine göre ehl-i kitabın kutsal kitaplardaki ayetleri tahrif boyutları, gizlemeleri ve ayetlerle amel keyfiyeti incelenecektir.

bu çalışmada turist rehberi adaylarının algıladıkları genel öz-yeterlilik, mesleki kaygı ve mesleği yapma niyetleri arasındaki ilişki incelenmektedir. veriler kolayda örnekleme tekniğine göre turizm rehberliği bölümlerinde öğrenim gören turist rehberi adaylarından anket aracılığıyla toplanmıştır. verilerin analizinde açıklayıcı faktör analizi ve korelasyon analizinden yararlanılmıştır. faktör analizi neticesinde turist rehberi adaylarının mesleki kaygılarının sekiz boyut altında, mesleği yapma niyetlerinin iki boyut altında toplandığı tespit edilmiştir. korelasyon analizi sonuçları, öz-yeterlilik ile mesleki kaygı arasında ters yönlü ve orta düzeyde bir ilişki, öz-yeterlilik ile mesleği yapma niyeti arasında ise pozitif yönlü ve orta düzeyde bir ilişki ve mesleki kaygı ile mesleği yapma niyeti arasında ters yönlü ve zayıf bir ilişki olduğunu göstermektedir. öz-yeterliliğin, mesleki kaygıdan daha yüksek düzeyde mesleği yapma niyeti ile olan ilişkisi göz önüne alındığında eğitim kurumlarının turist rehberi adaylarını meslek profesyonelleri ile daha fazla bir araya getirmesi onların mesleğe daha iyi hazırlanmasını sağlayacaktır.

kredi temerrüt takasları (cds) ülkelerin kredi riski ölçümünün ve yatırımcıların ilgili ülkeye dönük risk algısının başlıca belirleyicilerinden birisi olarak kabul edilmektedir. risk algısındaki değişmenin etkisini en hızlı gösterdiği alanlardan birisi ise hisse senedi piyasalarıdır. borsa i̇stanbul’da işlem gören banka hisse senetleri de bundan bağımsız değildir. bu çerçevede ülkemizin cds primleri ile bi̇st banka fiyat endeksi ve bankaların hisse senedi fiyatları arasındaki kısa ve uzun dönemli ilişki araştırılmış ve ülke riski algısının belirtilen piyasa üzerindeki etkileri analiz edilmiştir. çalışmadazaman serileri arasındaki uzun dönemli ilişkinin varlığını belirleyebilmek için var analizine dayalı johanseneşbütünleşme testi uygulanmıştır. sınama sonrası ülke temerrüt takasının uzun dönemde bi̇st banka endeksi ile değerleri test edilen beş bankaya etkileriolduğu tespit edilmiştir. granger nedensellik analizi bulgularına göre de ülke cds’leri ile birbanka arasında iki yönlü nedensellik ilişkisi belirlenmiş olup tek yönlü nedenselliği bulunan değişken sayısı beştir. bir bankanıniseülke cds’leriningranger nedeni olduğu görülmüştür.

konuşma ve yazma becerilerinin işlevsel bütünlüğü, yabancı dil öğretimi sürecinde iletişimi yazılı veya sözlü olarak gerçekleştirebilmek ve öğretim sürecinin verimliliğini artırabilmek adına büyük önem arz etmektedir. yazı dili, daha kurallı olması ve kalıcı öğrenmelerde tercih edilen somut öğretim aracı niteliği taşıması açısından sözlü dilden ayrılmaktadır. yapılan araştırmada, rusça öğrenen türk öğrencilerin, rus yazı dilinde büyük harf kullanımının sıklığı ve bu sıklığın sebeplerinin kısmen tespit edilmesi yer almaktadır. bu hedef doğrultusunda, öğrencilerin büyük harf kullanma eğiliminin yazı dili çerçevesinde değerlendirilebilmesi adına gönüllü bir grup öğrenciye dikte uygulanmış, ilk aşamada ana dile hakimiyet yetisinin öğrenilen yabancı dil üzerinde önemli bir etkiye sahip olduğu bilgisine ulaşılmıştır. gerçekleştirilen dikteden elde edilen verilerin betimsel analizleri, çalışma boyunca aktarılmak istenen düşüncenin izdüşümüdür. çalışma ile birlikte yabancı bir dilin karşılaştırmalı bakış açısıyla öğretilmesinin, yapılması muhtemel hataların önüne geçmede etkili ve faydalı olduğu sonucuna varılmıştır.

i̇slamî ilimlerin önemli dallarından biri olan siyer, i̇slam peygamberi hz. muhammed mustafa’nın biyografisi için kullanılan özel bir kavramdır. dolayısıyla hadis tarihi ilmi ile siyer ilmi iç içe girmiş disiplinlerdir. şu kadar ki siyer ilmi hz. peygamber’i insan ve peygamber olarak incelerken, hadis ilmi daha çok hz. peygamber’in peygamberlik görevi gereği yani ‘dinî nitelikli söz ve davranışları’nı konu edinir. geçmişten günümüze, siyer ve hadis arasındaki bu hassas çizgi ayırt edilemediği için, özellikle kendilerini i̇slam dini’nin en iyi uygulayıcıları kabul eden cemaat ve tarikatların ya da mensuplarının, bilerek-bilmeyerek aracılık ettikleri yanlış bazı siyer ve sünnet anlayışları, içinde yaşadığımız süreç dahil, tarih boyunca müslüman toplumlarda birçok problemi de beraberinde getirmiştir. neticede de birbirine karşıt, kur’an ve hadis/sünnet’te yeri olmayan birçok uygulama (bid’at/hurafe) ihdas edilmiştir. halbuki siyer ve sünnet müslümanlar açısından, öncelikle ahlâkî ve dinî bakımdan, son derece önemli birer bütünleştirici kaynaktır.

küreselleşen dünyanın karşı karşıya kaldığı en önemli güvenlik açmazlarından biri başarısız devletlerdir. başarısız devlet üst başlığı altında farklı risk gruplarındaki devletler ele alınmakta ve bu fenomen halihazırda açıklanmaya çalışılmaktadır. bir devlet için öngörülen temel fonksiyonları çoğu kez ya hiç ya da yeterli derecede yerine getiremedikleri görülen başarısız devletler iç güvenlik açmazı dışında bölgesel güvenlik krizlerine de yol açmaktadır. ortadoğu coğrafyasının istikrarsız yapısının yanı sıra arap baharı dalgasıyla başlayan halk hareketleri bölge ülkelerinde egemenlik ve meşruiyet krizlerine yol açarak bölgenin daha kırılgan bir görünüm almasına yol açmıştır. bu çalışmada başarısız devlet olgusu, arap baharı sonrasında rejim değişikliği yaşanan libya ve mısır ile rejimin şiddetli muhalefete rağmen değişmediği suriye üzerinden irdelenecektir. çalışmanın birinci bölümünde başarısız devlet olgusu ele alınacak olup ikinci bölümde arap baharı’nın yarattığı kırılganlık analiz edilecektir. üçüncü bölümde ise mısır, libya ve suriye üzerinden kırılgan devlet olgusunun rejim değişimleri ile ilişkisi sorgulanacaktır.

modernist düşünce akımının örgütleri mekanik sistemler olarak tanımlamasının bir yansıması olan makina metaforunun etkisi altında geliştirilmiş örgütsel kuramların temel varsayımlarının günümüzün kompleks küresel ortamında işlerliği sorgulanır hale gelmiştir. eşi benzeri görülmemiş düzeydeki karşılıklı bağlılık ve bağımlılık ortamında küresel ağda etkileşime geçen sayısız aktörün, kelebek etkisi olarak da adlandırılan durumda anlatılmak istendiği gibi, hangi şekilde ve yoğunlukta ilişki kurup etkileşime gireceği ve bu etkileşimlerin nitel olarak özgün hangi yeni görüngünün belirimine yol açabileceğini kestirebilmek mümkün görünmemektedir. her an olma halindeki şartlar altında örgütlerin neden-sonuç ilişkileri arasındaki rasyonel bağları kurarak anı idrak edebileceklerine inanmaya devam etmeleri söz konusu değildir. kavramsal tahlile dayalı bu makale, örgütlerin birer makina olarak tanımlandıkları ontolojik konumlanmanın, örgütlerin kompleks sosyal etkileşim ağları olarak yeniden şekillenmesi akışkanlar çağında var olmayı sürdürebilmek için elzem bir düşünsel gereklilik olduğunu, modernist örgüt kuramlarının varsayımlarının karşısına kompleksite kavramını konumlayarak ortaya koymayı amaçlamaktadır. kompleks sistemler yaklaşımını benimsemekte somut bir metafor olarak ekoloji kavramı önerilmektedir

konik ışınlı bilgisayarlı tomografi ile kulak, burun ve paranazal sinüslerin kemik yapılarının görüntülenmesinde daha az radyasyon ve maliyetle 3 boyutlu görüntüler elde edilir. bu çalışmanın amacı; kulak, burun, boğaz hekimleri arasında özellikle sert doku ile ilgili patolojilerin incelenmesinde, bt ile eşdeğer bilgiler sağlayan kibt kullanımının farkındalığını değerlendirmektir. materyal-metod: bu pilot çalışma farklı mesleki düzeydeki 42 kbb hekimi üzerinde yürütüldü. hekimlerden 20 sorudan oluşan online bir anket formunu doldurmaları istendi. anket, demografik bilgileri toplamanın yanı sıra, katılımcıların genel bilgi ve kibt'a karşı tutumlarını değerlendirdi. bulgular: bu çalışmada, katılımcıların çoğunun kibt hakkında bilgi sahibi olmadığını ve tanı amaçlı kibt kullanmadığını bulduk. ayrıca verilen cevaplar mesleki düzey, çalışılan kurum ve cinsiyet grupları arasında farklı değildi. sonuç: diş hekimliğinde yaygın olarak kullanılan kibt; kulak, burun, boğaz patolojilerinin görüntülenmesinde de faydalı bilgiler sağlamaktadır. bu çalışma kbb hekimlerinin kibt hakkındaki farkındalığının arttırılması gerektiğini göstermiştir.

gelişme hızının yüksek olduğu ülkeler, sosyo-ekonomik değişim ve ekonomik büyüme açısından diğer ülkelere oranla önemli avantajlara sahiptirler. bu ülkeler, belirli sektörlerindeki gelişmiş yapı sonucunda yüksek gelir elde etmekte ve dolayısıyla yüksek bir gelişme hızını sağlamaktadırlar. gelişme hızını koruyarak ekonomilerindeki ilerlemeyi ve yapısal dönüşümü sürdürebilmeleri için, bu ülkelerin endüstriyel ilişkileri ve yatırım analizlerini doğru bir şekilde planlaması gerekmektedir. dünyada yüksek gelişme hızına sahip olan ülkeler denilince e7 ülkeleri akla gelmektedir. bu çalışmada girdi-çıktı modeli ile e7 ülkelerindeki endüstrilerin büyüme ve istihdam sürecindeki etkileri analiz edilmiştir. analizde 2014 yılı wi̇od verileri ile tüm ülkelerdeki 56 sektör için gelir ve istihdam çarpanı hesaplamaları yapılmıştır. analiz sonucunda, e7 ülkelerinde kamuya bağlı endüstrilerdeki istihdam çarpanı değerlerinin yüksek olduğu bulunmuştur. e7 ülkelerinin büyük çoğunluğunda gelir çarpanı yüksek olan sektörler şunlardır: gayrimenkul faaliyetleri, eğitim, ormancılık faaliyetleri, balıkçılık ve su ürünleri yetiştiriciliği, finansal hizmet faaliyetleridir.

çalışmanın amacı, kurum deneyimi dersinde günlük yazmanın rehber öğretmen adaylarının mesleki gelişimlerine katkısını ve kurum deneyimi dersinde günlük yazmanın yararlarını incelemektir. çalışma, eylem araştırması olarak kurum deneyimi dersini alan 12 rehber öğretmen adayı ile yürütülmüştür. veriler, tanımlama, analiz, yeni bilgi, gelecek olaylar başlıklarına göre adayların yazdıkları günlükler yoluyla elde edilmiştir. bir ilkokulda uygulama yapan rehber öğretmen adayları, 14 hafta süresince her hafta günlüklerini yazmışlar, danışman tarafından öğrencilere yazdıklarına ilişkin dönüt verilmiştir. dersin sonunda adaylardan bir sonuç raporu yazmaları da istenmiştir. adayların yazdıkları günlükler ve değerlendirme raporları, doküman incelemesi kapsamında içerik analizine tabi tutulmuştur. yapılan analiz sonucunda rehber öğretmen adaylarının, kurum deneyimi dersinde günlük yazmalarının, deneyimlerini yansıtıcı olarak düşünmelerine, teorik olarak öğrendikleri konuların uygulamada karşılığının olduğunu fark etmelerine, araştırma yapmalarına, sorumluluk duygusu kazanmalarına ve yazma becerilerinin gelişimine katkı sağladığı ortaya çıkmıştır.

yaşadığımız tüketim çağında insanlar, geçmişe nazaran nasıl daha mutlu bir yaşama erişebileceğinin arayışı içerisinde olmuştur. çoğu zaman tüketicilerine mükemmel bir dünya tasarımı vadeden reklamlar, her zaman onlara kendilerini özel hissettirerek ulaşmayabilir. reklamın kusursuz dünyasına meydan okuyan distopik (anti-ütopik) söylem ile hazırlanmış reklamlar, korkudan ve tehditten yararlanarak hedef kitleyi satın almaya yönlendirebilir. konunun kuramsal çerçevesinin ‘distopya’ kavramı ışığında ele alınması da böylesi bir gereksinimden ortaya çıkmıştır. temel itibariyle bu çalışmada tüketim sistemiyle bağlantılandırılan distopya olgusunun ve distopik unsurların, sembolik tüketim mekanizmasının ana çarklarından biri olarak kabul edilen reklamlarda nasıl işlendiği gösterilmeye çalışılmaktadır. bu çerçevede “reklamda distopik çerçeve” nin ortaya koyduğu distopik bileşenler açıklanmış ve ülkemizde yayınlanan tv reklam spotları incelenmiştir. televizyon ortamında yayınlanan reklamlara yönelik nitel araştırma yöntemi altında, söylem analizi anlayışı benimsenmiştir. elde edilen verilere göre, reklamcılıktaki distopik çerçeveyi oluşturan unsurların televizyon reklamlarında görsel ve dilsel iletilerinde görüldüğü ve tüketimi pekiştirmek için kullanıldığı doğrulanmıştır.

bu çalışmada, feridüddin attar’ın mantıku’t-tayr ve hermann hesse’nin siddhartha isimli iki eseri bir araya getirilerek mistisizm ve edebiyat bağlamında incelenmiştir. metinlere yaklaşımda “yakın okuma” tekniği model alınmış, ardından metinler i̇slam ve budizm mistisizmlerinin felsefi öğreti ve yaklaşımlarına göre yeniden yorumlanmıştır. bu metinlerin seçilmesinde, iki eserin de bireyin mistik yolculuğunu, gerçek bir yolculuk hikayesi etrafında örmesi ve okurlarıyla benzer konularda konuşması etkili olmuştur. okurlarına farklı mistik tecrübeleri anlatan bu iki metin üzerindeki benzer ve ortak motifler incelenmiş, sonuç bölümünde ise bu ortaklıkların mantıku’t-tayr ve siddhartha’nın ortaya çıktığı coğrafyalarla bağlamsal ilişkisi üzerinden bir okuma yapılarak mistik felsefenin dil üzerinden yansıtılmasında sembollerin ve yazarların rolü konumlandırılmıştır. mistik edebiyatın kültürler/dinler arası yorumlanması ve incelenmesiyle ortaya çıkan bu çalışma, karşılaştırmalı edebiyat sahasında çalışacak araştırmacılara i̇slam ve budizm mistisizmi üzerinden evrensel alımlanma ve kişisel üretimi göstererek alana yeni bir katkı sağlamayı amaçlamıştır.

yabancılara türkçe öğretimi sürecinde de kullanılabilecek olan web 2.0 araçları, sundukları dijital ortamlarla öğrencilerin üretici dil becerilerine katkı sağlamaktadır. bu çalışmada, web 2.0 araçlarından poll everywhere’in türkçeyi yabancı dil olarak öğrenen öğrencilerin yazma becerilerine yönelik etkisi, öğrenci görüşleri doğrultusunda değerlendirilmiştir. nitel araştırma yöntemlerinden iç içe geçmiş tek durum deseninin kullandığı araştırmada poll everywhere ile geliştirilmiş üç adet etkinlik kullanılarak b1 seviyesinde türkçe öğrenen öğrencilerle uygulama yapılmıştır. uygulama sonrasında öğrencilerden poll everywhere web 2.0 aracına ve geliştirilen etkinliklere yönelik elde edilen veriler içerik analizi ile değerlendirilmiştir. çalışmada poll everywhere web 2.0 aracının olumlu sıfatlarla tanımlandığı, interaktif bir eğitim ortamının çeşitli özelliklerini sunduğu, yazmaya yönelik isteği arttırdığı ve yazma derslerinde devamlı kullanılmak istendiği sonucuna ulaşılmıştır. yazma etkinliklerine yönelik sonuçlar ise “etkinliklerin olumlu sıfatlarla tanımlanması, geleneksel ders kitabına göre daha çeşitli fırsatlar sunması, iletişimsel bir yapıda olması, zihinsel becerileri desteklemesi, poll everywhere web 2.0 aracı ile uyumlu olması” şeklinde çeşitlenmiştir.

coğrafya öğretmenlerinin bilimsel araştırma süreç becerileri inanç düzeyleriyle ilgili düşüncelerinin araştırıldığı bu araştırmanın amacı, coğrafya öğretmenlerinin araştırma süreç becerileri inanç düzeylerinin belirlenmesidir. araştırmanın çalışma grubunu ordu, giresun, rize, trabzon illerinde bulunan liselerde görev yapan toplam 152 coğrafya öğretmeni oluşturmaktadır. araştırma, tarama modelinde gerçekleştirilmiştir. veri toplama aracı olarak araştırmacılar tarafından bu araştırma için geliştirilmiş olan “bilimsel araştırma süreç becerileri i̇nanç ölçeği/basbi̇ö” uygulanmıştır. basbi̇ö 5’li likert tipinde, 53 madde ve üç boyutludur. araştırmanın önkoşullarını yerine getirme 8 madde , 2. araştırma önerisi yazabilme 27 madde , 3. araştırmayı sonuçlandırma 18 madde basbi̇ö ölçeği boyutlarıdır. ölçekten elde edilen veriler microsoft excel programına girilmiştir. verilerle yüzde, sıklık, ortalama, standart sapma gibi betimsel istatistik hesaplamaları ve tek yönlü varyans analizi hesaplamaları yapılmıştır. elde edilen verilere göre; coğrafya öğretmenlerinin bilimsel araştırma süreç becerileri inançları oldukça düşüktür. bunun için coğrafya öğretmenleri hizmet içi eğitime alınmalıdır.

dünya’da ve türkiye’de bugün en önemli ekonomik sektörlerden biri olarak görülen turizmde meydana gelen zamansal ve mekânsal değişim, turizme daha stratejik bakma gerekliliğini ortaya çıkarmıştır. turizm sektöründe yapılan yenilik ve düzenlemeler sadece bireylerin memnuniyetini sağlamak için değil, aynı zamanda bu alanda oluşabilecek sorunlara karşı etkin çözümler bulmamıza da faydası olacaktır. turizmde uygulanacak olan teknoloji ve bilgi sistemlerinin etkin kullanımı sonucunda, turizm talebinin hangi mekânda daha çok yoğunlaştığı ya da bu mekânlarda meydana gelen zamansal değişimin nasıl ve ne yönde olduğunu değerlendirmede en etkin araçlardan birisi cbs’dir. turizm mekânlarında meydana gelen değişimin gözlemlenmesi ve yorumlanması turizm politikaları ve turizm planlaması uygulamalarına katkı sağlayacaktır. bu çalışmada, türkiye’de illere göre işletme belgeli tesislerde konaklama sayılarının mekânsal dağılımı analiz edilmiştir. veriler, kültür ve turizm bakanlığıyla, tui̇k’ten elde edilmiştir. bu veriler doğrultusunda cbs aracılığıyla illere göre konaklama sayılarının zamansal ve mekânsal dağılımı değerlendirilmiştir.

bu çalışmanın amacı, honamlı teke spermasının kısa süreli saklanmasında farklı büyüklükteki payet ve deney tüplerinin spermatolojik parametrelere etkisini araştırmaktır. araştırmada beş baş honamlı tekesi kullanıldı. tekelerden haftada iki kez suni vagina yardımıyla üreme sezonu içinde sperma alındı. her bir tekeden alınan nativ ejakülatlar birleştirilerek tris yumurta sarısı sulandırıcısı ile sulandırıldı ve payet (0.25; 0.5 ml), ependorf tüpü (0.5; 1.5 ml), falkon tüpü (15; 50 ml) olarak 6 farklı grup oluşturuldu ve +4 ⁰c’de saklandı. gruplar oluşturulduktan sonra 24 saat aralıklarla spermatolojik parametreler 96. saate kadar sperma motilitesi (%), morfolojik bütünlük (%), membran bütünlüğü (hos test, %) yönünden incelendi. morfolojik bütünlük yönünden gruplar arasında istatistiki olarak farklılık bulunmazken (p>0.05); 96. saatin sonunda en yüksek motilite (%57.50±2.50) ve membran bütünlüğü (%56.00±3.73) 0.5 ml’lik payet grubunda tespit edildi (p<0.05). sonuç olarak +4 ⁰c’deki saklama koşullarında motilite ve membran bütünlüğü açısından en iyi sonuç 0.5 ml’lik payet grubunda tespit edildi.

küresel rekabet koşullarında başarılı olabilmek için yalın üretim sistemini benimseyen işletmelerin sayısı her geçen gün artmaktadır. yalın üretim sistemini benimseyen işletmeler için geleneksel maliyet yöntem sistemleri ihtiyaç duyulan bilgileri üretmede yetersiz kalmaktadır. yalın üretim uygulayan işletmelerin değer akışlarına göre örgütlenmelerine uygun olan değer akış maliyetlime sistemi, yalın işletmelerin amacına daha iyi hizmet etmektedir. yalın üretim; ürün ve hizmet yaratma sürecini israflardan arındırıp sadeleştirerek sunulan değerleri mükemmelleştirmek ve bu yolla firma karlılığını arttırarak üretim verimliliğini arttırmak amacını taşıyan bir optimizasyon çalışmasıdır. yalın üretim metodolojisi, temel alınarak üzerinde çalışılan projedeki israf, bilinen anlamının ötesinde müşteri ve üretici açısından bir değer oluşturmayan, muhataplarca fazladan bir bedel ödemenin kabul edilemeyeceği durumdur. bu çalışmada, tasarımdan sevkiyata tüm ürün/hizmet yaratma aşamalarındaki her türlü israfın (hatalar, stoklar, beklemeler, gereksiz iş ve hareketler, gereksiz taşımalar) yok edilmesi ile maliyetlerin düşürülmesi, üretim takvimine uyum esnekliğinin kazanılması, akışın hızlandırılıp kayıpsız bir şekilde istikrarlı hale getirilmesi gerçekleştirilmiştir.

taşeronluk sistemi 1980’lerin sonlarından bu yana günümüz firmalarının maliyet düşürme stratejilerinin bir parçası olagelmiştir. ancak sistemin teorik meşruiyeti, yirminci yüzyılın son çeyreğinde popülerlik kazanan post-endüstriyel toplum teorilerine dayanmaktadır. bu teoriler taşeron çalışmasını bağımsız, yaratıcı ve hayli yüksek vasıflı profesyonellere özgü bir iş olarak ele aldılar. ancak son on yıl içinde taşeronluk sistemi neredeyse bütün iş alanlarına sızdı ve emekçi sınıfların artan güvencesizliğine katkıda bulundu. buna bağlı olarak, post-endüstriyel toplum teorilerine yanıt olarak formüle edilen ve bu teorilerin karşısında konumlanan yaklaşımlar, taşeronluk sisteminin sanayi çağının ilk evrelerine has üretim ilişkilerini yeniden canlandırdığını öne sürdüler. buna göre taşeronluk sistemi işyerlerinde despotik bir ilişki üretmeye eğilimliydi. bu çalışmada, michael burawoy’un farklı emek rejimlerine yönelik kavramsallaştırmasından yararlanarak, taşeronluk sisteminin tarihsel despotizm ile rıza ve zorun bileşiminden oluşan çağdaş hegemonik despotizmin bir karışımı olduğu öne sürülecektir.

eski türk tarihinde birçok çözülmemiş sorunlar bulunmaktadır. gök türk tarihi ile ilgili türkçe yazıtlar olmasına rağmen çince kayıtlardaki bazı sorunlara yeterince yardımcı olamamaktadır. t’ang sülalesinin veziri chang chiu-ling’in (673-740) eserinde geçen “huang-tou (sarı baş) türkleri” ibaresi bu problemlerden biridir. araştırmanın sonucunda sarı baş türklerin “sarı (gök) türkleri” olduğunu, aslında i̇kinci gök türk devletinin kurucusu i̇lteriş kağan’ın (682-692) ailesinin kastedilmiş olduğu anlaşılmıştır. sarı renkde eski türk kültüründe “merkezi” ve “meşru” anlamına gelmektedir. “sarı baş türkleri” incelenirken, gök türk tarihindeki bir dizi iktidar kavgası da ortaya çıkarılmış bulunmaktadır. i̇lteriş kağan öldükten sonra çocuklarının yaşları küçük olduğu için kardeşi mo-ch’uo kağan (kapgan kağan, 692-716) iktidarı eline geçirmiştir. mo-ch’uo kağan’ın ölümümden hemen sonra i̇lteriş kağan’ın oğulları (bilge kağan ve kül tigin) iktidara darbe yolu ile el koymuştur. ancak bilge kağan ölünce mo-ch’uo kağan neslinden olanlar hâkimiyete başkaldırmışlar ve neticede iki taraf uzlaşmışlardır. fakat bu güç dengesi uzun sürmemiştir.

bu çalışmada öyküleyici metinler aracılığıyla öğrencilerin eleştirel düşünme becerilerini değerlendirmeye yönelik analitik bir rubrik geliştirme sürecine yer verilmiştir. rubrik, içeriği anlama (tanımlama, yorumlama) ve derinlemesine anlama (analiz, çıkarım, açıklama, varsayımda bulunma, değerlendirme) olmak üzere 2 boyut ve 7 kriterden oluşmaktadır. çalışma, uzman görüşüne dayalı nitel bir çalışmadır. çalışma grubu ölçüt örnekleme ile ortaokul öğrencileri (n=202) olarak belirlenmiştir. ölçeğin kapsam geçerliği için lawshe tekniği kullanılmıştır. i̇çeriği anlama boyutunun kapsam geçerlik indeksi (kgi̇) 0.89; derinlemesine anlama boyutunun ise 0.87 olarak hesaplanmıştır. çalışmanın güvenirliği “bağımsız değerlendirmeciler arası uyum güvenirliği” ile sağlanmıştır. pearson korelasyon analizi sonucunda değerlendirmecilerin eleştirel düşünme kriterlerine ilişkin puan ortalamaları korelasyonu arasında; çok yüksek, pozitif yönlü ve anlamlı bir ilişkinin olduğu görülmektedir (p<.01). anova analizi ile değerlendirmecilerin puanlamaları arasında fark olmadığı belirlenmiştir (p>.05). tüm bu işlemlerin sonunda, ortaokul öğrencilerinin eleştirel düşünme becerilerini değerlendirmeye yönelik geçerli, güvenilir ve kullanılabilir bir ölçme aracı geliştirilmiştir.

bu çalışmanın amacı sağlık yönetimi bölümü öğrencilerinin karar verme stillerini ve sosyo-demografik özelliklerin karar verme stilleri üzerinde etkili olup olmadığını belirlemektir. çalışma tanımlayıcı niteliktedir. çalışmanın evrenini, türkiye’de bir devlet üniversitesinin i̇ktisadi ve i̇dari bilimler fakültesi’nde eğitim görmekte olan sağlık yönetimi bölümü öğrencileri oluşturmaktadır. araştırmada örneklem seçilmemiş, bütün evrene (345) ulaşılmaya çalışılmış ve toplam 276 kişiden veri elde edilmiştir. veriler yüz yüze görüşme yöntemi ile araştırmacı tarafından toplanmıştır. çalışmada katılımcıların karar verme stillerini ölçmek için karar verme stilleri ölçeği kullanılmıştır. verilerin analizinde tanımlayıcı istatistikler, iki ortalama arasındaki farkın önemlilik testi ve tek yönlü varyans analizi (anova) kullanılmıştır. araştırma sonuçlarına göre, katılımcıların %49,3’ü 19 yaş ve altındadır ve %70,7’si kızdır. çalışma bulguları, bağımlı karar verme stili için cinsiyete ve iş deneyimine göre, kaçınma karar verme stili için ise yaşa göre istatistiksel olarak anlamlı olduğunu göstermektedir (p<0,05). çalışmada öğrencilerin karar verme stillerine yönelik algılarının orta seviyede olduğu belirlenmiştir.

gelişen teknoloji, artan bilgi birikimi ve trafiği ile bilgilerin güvenliğini sağlamak kaçınılmaz bir gereksinim haline gelmiştir. akıllı telefonların varlığı ile tüm bilgilerimiz ve iletişimimiz artık telefonlar üzerinden yapılmaktadır. bu anlamda bilişim etiği önemli bir kavram olarak karşımıza çıkmaktadır. bilişim etiği açısından da önemli olan mahremiyet açısından, bilgilerin başkaları tarafından görülmesi istenilmemektedir.bu amaç doğrultusunda çok karmaşık olmaması koşulu ile bir şifreleme yöntemi günümüzde yaygın olarak kullanılan android işletim sistem üzerinde geliştirilmiştir.geliştirilen şifreleme yöntemi, şifrelemek ve şifrelenmiş metni çözmek için matris yapısında bir maske kullanmaktadır. tüm şifreleme işlemleri gerçekleştirildikten sonra, elde edilen matrislerdeki karakterlerin ascii kod karşılıkları alınarak bitmap resim formatına çevrilmektedir. alıcı mesajı aldığında, anlamsız bir resim görmektedir.şifreleme yönteminin, kullanım amacı açısından basit olması istenmiştir. yapılan çalışmanın amacı, cep telefonu ile gönderilen mesajların şifrelenerek gönderilmesini sağlamaktır.geliştirilen şifreleme yöntemi, temel olarak bir simetrik ve doğrusal olmayan şifreleme yöntemidir.

okuduğunu anlama ve okuduğundan çıkarım yapabilme tüm bireyler için önemli olduğu kadar, geleceğin öğretmenleri olan öğretmen adayları için de son derece önemlidir. her ne kadar okunan metinden çıkarım yapma, sözel alanlar için gerekli gibi görünse de özellikle matematik ve fen bilimleri için de son derece önemli ve gereklidir. bu nedenle gerçekleştirilen bu çalışmanın amacı, ilköğretim matematik ve fen bilgisi öğretmen adaylarının çıkarım yapma puanlarının sınıf, bölüm ve cinsiyete göre farklılaşma durumunu incelemektir. bu bağlamda 731 ilköğretim matematik ve fen bilgisi öğretmen adayına 12 maddeden oluşan bir veri toplama aracı uygulanmış, sonuçlar istatistiksel yöntemlerle analiz edilmiştir. elde edilen sonuçlara göre ilköğretim matematik ve fen bilgisi öğretmen adaylarının çıkarım yapma düzeylerinin düşük olduğu ve çıkarım yapma puanlarının bölüm ve sınıf düzeyine göre farklılaşmadığı, ancak bölüm ve cinsiyet birlikte ele alındığında bazı farklılıkların olduğu gözlenmiştir.

özet göç, bireylerin ya da grupların bir yerden başka bir yere gitmeleri ve gidilen yerde yaşamlarını belli bir süre sürdürmeleridir. son yıllarda insanlar savaş, sosyal, siyasi ve ekonomik problemlerden dolayı ülkelerini terk etmek zorunda kalmıştır. bu nedenlerle göç eden kişiler mülteci ya da sığınmacı olarak adlandırılmaktadır. mülteci, başka bir ülkeye sığınma talebinde bulunan ve talebi o ülke tarafından kabul edilen kişidir. sığınmacı ise; mülteci statüsü almaya yönelik başvurusu henüz karara bağlanmamış kişi olarak tanımlanmaktadır. kadınlar göç sürecinden en fazla etkilenen gruptur. kadınların yeni bir bölgeye uyum sağlama süreci çeşitli zorluklar yaşamalarına neden olabilmektedir. karşılaştıkları en önemli zorluklar iletişim, maddi olanaksızlıklar, psikososyal problemler ve sağlık hizmetleri ile ilgili sorunlardır. mülteci/sığınmacı kadınların sorunlarına yönelik çalışmaların yapılması, sağlık hizmetleri ile ilgili yasa ve yönetmeliklerin düzenlenmesi ile birçok sorunun oluşması engellenebilir veya çözüm sağlanabilir. bu derlemede sığınmacı ve mülteci kadınların yaşadıkları sorunlar ve sunulan sağlık hizmetleri hakkında bilgi vermek hedeflenmiştir.

bu çalışmada, türkiye’de geliştirilmiş olan kariyer kararı verme yetkinliği ölçeği (kvyö) tanıtılmıştır. kvyö’nün geçerliği ve güvenirlik çalışması toplam 523 (%82’si kadın, %18’i, erkek) üniversite öğrencisinden elde edilen veriler üzerinde yapılmıştır. kvyö’nün geçerliği üç yolla test edilmiştir: birincisi, açımlayıcı faktör analizi yapılmıştır. yapılan açımlayıcı faktör analiz sonuçları, kvyö’nün beş faktörlü olduğunu ortaya koymaktadır. i̇kinci olarak ise 424 (%79’u kadın, %21’i erkek) üniversite öğrencisinden elde edilen farklı bir veri seti üzerinde doğrulayıcı faktör analizi yapılmıştır. doğrulayıcı faktör analizi sonuçları, maddelerin beş faktör ile temsil edilebileceğini göstermektedir. kvyö’nün ve faktörlerinin güvenirlik çalışması cronbach alpha ve testi yarılama yöntemleri ile hesaplanmıştır. kvyö’nün tümü için cronbach alpha= .97 ve rxx = .95 bulunmuştur. faktörlerin her biri için ise güvenirlik katsayıları. 74 ile. 93 arasında değişmektedir. elde edilen bulgular, kvyö’nün ve faktörlerinin üniversite öğrencilerinin kariyer kararı verme yetkinliği düzeylerini geçerli ve güvenilir olarak ölçebileceğini göstermektedir.

epoksi fonksiyonel gruplara sahip gözenekli polimer küreleri, glisidil metakrilat (gma) ile esnek gruplara sahip 1,3-bütandiol dimetakrilat (bddma) karışımından oluşan monomer bileşimi içinde sulu iç faz çözeltisinin dağıtılması ile elde edilen öncü konsantre emülsiyon kalıpları kullanılarak sentezlendi. bu amaçla, sulu pullulan çözeltilerinin iç faz olarak kullanılması ile gma ve bddma’nın yüksek iç fazlı emülsiyonları (high internal phase emulsions, hipes) hazırlandı. polimerleştirme adımı, öncü hipe’lerin sekonder bir sulu ortamda dağıtılması ile elde edilen su/yağ/su (w/o/w) sistemleri içerisinde gerçekleştirildi. öncü emülsiyon kalıplarının hazırlanmasında farklı konsantrasyonlardaki pullulan çözeltileri iç faz olarak kullanılarak, her bir bağımsız polimer fazın veya ağın kendi özelliklerini koruduğu ve birbirleri ile sinerjik bir etkileşim içinde olduğu yarı-geçişimli bir polimerik ağ yapısı elde edildi. elde edilen polimer (polihipe) kürelerinin morfolojik özellikleri mikroskobik görüntüleme teknikleri ile incelendi. spesifik yüzey alanları ise elde edilen kürelerin n2 adsorpsiyon/desorpsiyon izotermlerine brunauer–emmett–teller (bet) denklemi uygulanarak hesaplandı.

bu çalışmada güç spektrum yoğunluğu, mel frekans kepstral katsayıları (mfkk) ve algısal doğrusal öngörü (adö) yöntemleri; çıtırtı, üfürüm ve normal akciğer solunum seslerini ayrıştırmak amacıyla kullanılan öznitelik çıkarıcılar olarak görevlendirilmiştir. ham özniteliklerden sekiz alt öznitelik kümesi (enerji, entropi, en küçülten, en büyülten, ortalama, standart sapma, eğrilik ve basıklık) çıkarılarak k-en yakın komşu ve destek vektör makineleri sınıflandırıcılarına birini dışarıda bırak şeması kullanılarak beslenmiştir. önerilen algısal doğrusal öngörü katsayıları yöntemi güç spektrum yoğunluğundan daha iyi performans sergilerken mel frekans kepstral katsayıları ile başa baş performans göstermiştir. adö yönteminin üç gruplu sınıflandırma performansı var olan literatürle karşılaştırılmıştır. çıtırtı, üfürüm ve normal sınıfları (% 94, % 95.5, % 95.5 sırasıyla) için en iyi sonuçlara adö tarafından ulaşılmıştır. diğer taraftan tüm sınıf doğruluklarının en iyi ortalama sonucuna % 91.3 ile mfkk tarafından ulaşılmıştır. mfkk ve adö yöntemlerinin sınıflandırma doğruluğunun model derecesine oldukça bağlı olduğu gözlemlenmiştir.

türk ve i̇slam devletlerinde toplumsal, iktisadî ve hukukî yönleriyle önemli bir müessese olan vakıflar, osmanlı devleti'nde de toplumsal, iktisadî ve hukukî hayatta önemli rol oynamıştır. vakıflar başta padişahlar olmak üzere hanedan üyeleri, yüksek rütbeli devlet adamları ve toplumun zengin ve seçkin kişileri tarafından kurulmuştur. yüzyılda osmanlı hâkimiyetine giren adıyaman'da da osmanlı genelinde olduğu gibi bey, paşa, şeyh, ağa unvanlı toplumun zengin, güç sahibi ve seçkin kişileri tarafından birçok vakıf kurulmuştur. abdi ağa'nın adıyaman'da kurmuş olduğu vakıflar da bu duruma güzel bir örnek teşkil eder. bu çalışmada, abdi ağa'nın 18. yüzyıl sonlarında hısn-ı mansur (adıyaman) ve behisni (besni) kazalarında kurmuş olduğu vakıflar ve bu vakıflara ait vakfiyeler incelenmiştir. konunun daha iyi anlaşılması için vakıf müessesesi ile ilgili birtakım bilgiler verildikten sonra abdi ağa'nın yaptırmış olduğu mektep, medrese ve camilerdeki görevliler ve vakıflara ait vakfiyeler hakkında bilgi verilmiştir.

bu çalışmada, yurttaşlık bağından hukuki ya da fiili olarak mahrum kalmış “mülteci” ile “yurttaş” kavramları üzerinden insan haklarının eleştirisi yapılmıştır. bu bağlamda, fransız i̇nsan ve yurttaş hakları bildirgesi’nin, herkesin doğuştan gelen, devredilmez ve dokunulmaz haklara sahip olduğunu öngörürken, “yurttaş” ve “insan” şeklinde iki ayrı özneyi içermesinin anlamı, hannah arendt ve giorgio agamben’in görüşleri çerçevesinde sorgulanmıştır. çalışma, ilk olarak, ulus devletlerin çökmeye başlamasıyla mülteci sayısının artması sonucunda ortaya çıkan insan hakları krizinden bahsetmektedir. mültecilerin insan haklarından yoksun kalma sebebini anlamak için ise yurttaşlığın dışlayıcılığına yol açan ulus-doğum bağlantısı ele alınmıştır. buna ek olarak bu bağlantıdan yoksun kalmış mültecilerin yerleştirildiği kampların hukuki ve siyasal yapısı değerlendirilmiştir. çalışmanın son kısmında, insan ve yurttaşın haklar karşısındaki konumları üzerinden insan hakları kavramının eleştirisi yapılmıştır. i̇nsan haklarının dinamik yapısına rağmen, “haklara sahip olma hakkı”ndan yoksun olan “mülteci”nin, yurttaşlığın dışlayıcılığını ve yurttaşlıktan arındırılmış çıplak hayatı gözler önüne sererek günümüz siyaseti için önemli bir kavram olduğu ortaya konmuştur

bu çalışmada, elazığ ilinde gökkuşağı alabalığı (oncorhynchus mykiss) yetiştiriciliği yapan farklı kapasitelerdeki işletmelerde çalışanların sosyo-ekonomik yapıları incelenmiştir. aktif olarak çalışan, 72 adet küçük (≤25 ton/yıl), 50 adet orta (25,01-250 ton/yıl) ve 37 adet büyük (≥250,01 ton/yıl) kapasiteli olmak üzere; 159 adet kafes ve havuz işletmesi ile biri kamuya ait 3 adet yavru üretimi yapan işletmelerden anket yolu ile elde edilen veriler değerlendirilmiştir. i̇şletme sahipleri ve işletmelerde çalışanlara yönelik yapılan sosyo-ekonomik analizler sonucunda, 731 kişinin işletmelerde istihdam edildiği, % 55,40’nın işsizlikten dolayı bu işi seçtikleri belirlenmiştir. i̇şletmelerde 1-20 arasında personel çalıştırılırken, % 58,90’lık yüksek oranla 1-3 arasında personel çalıştırıldığı, yaş dağılımlarının 19-50 arasında değiştiği, % 43,36’lık oranla 20-29 yaş grubunda oldukları ve çalışanların % 94,66’sının erkek % 5,34’ünün kadın olduğu bulunmuştur. çalışanların % 71,14’ünün evli olduğu, eğitim durumları incelendiğinde % 46,36’lık oranla en yüksek grubu ortaöğretim mezunları oluşturmuştur.

sosyal teoride iş bölümü olgusu, durkheim sosyolojisinin önemli anahtar kavramlarından biridir. durkheim’e göre modern toplum organik dayanışmanın arttığı, iş bölümüne ve meslekleşmeye dayalı bir toplum modelidir. küreselleşme süreciyle birlikte yeni kavramsallaştırmalarla tanımlanmaya çalışılan modern sonrası toplumlarda da iş bölümünün önemini ve mesleklerin toplumsal etkileşimdeki işlevlerini korumaya devam ettiğini gözlemlemekteyiz. durkheim’in temel varsayımına göre, iş bölümünün yaygınlığı bir toplumun gelişmişlik göstergeleri arasında yer alır. ayrıca iş bölümü toplumsal bütünleşme açısından da önemli bir yöne sahiptir. bu anlamda toplumsal dayanışmaya ve bütünleşmeye katkı veren iş bölümünün, sosyal politikanın gelişimine ve toplumsal korumaya olumlu yansıdığını söyleyebiliriz. bu çalışma, durkheim’in iş bölümüne atfettiği özelliklerden yola çıkarak; sosyal politika ile sosyal dayanışma açısından iş bölümünün sosyolojik işlevi ve önemini irdelemek amacıyla yapılmıştır. ayrıca çalışmanın iş bölümü ve sosyal politika arasındaki ilişkiyi ortaya koymak açısından yol gösterici olacağı düşünülmektedir.

etik, sosyal hayatı ve iş dünyasını düzenleyen ve doğru kararlar alınmasına yardımcı olan bir kavramdır. bireylerin etik ikilemler karşısında sahip oldukları algı ve sonucunda sergiledikleri davranış işletmeler üzerinde olumlu ve olumsuz etkiler yaratmaktadır. günümüz iş dünyasında yer almaya başlayan y kuşağı bireylerin etik davranış algıları diğer kuşaklardan farklılık gösterebilmektedir. bu nedenle, y kuşağı mensubu olan ve hali hazırda işletmelerde görev yapan veya gelecekte iş dünyasına girecek olan öğrencilerin etik davranış ile ilgili algılarının incelenmesi önem taşımaktadır. bu bağlamda çalışmanın amacı, iş yaşamında büyük bir yer edindiği görülen y kuşağına mensup öğrencilerin etik davranış algılarının irdelenmesi olarak belirlenmiştir. belirlenen amaçla, i̇stanbul’daki bir devlet ve bir vakıf üniversitesinde i̇şletme alanında lisans ve yüksek lisans öğrenimi gören 549 öğrenci üzerinde bir anket çalışması yürütülmüştür. elde edilen verilere uygulanan analizler sonucunda; cinsiyet, medeni durum, öğrenim görülen üniversite, eğitim durumu ve yaş değişkenleri ile etik davranış algısı arasında istatistiksel açıdan anlamlı farklılıklar bulunmuştur.

bu çalışmada, adıyaman üniversitesi beden eğitimi spor yüksek okulu’ndaki beden eğitimi ve spor öğretmenliği ve antrenörlük eğitimi bölümlerinde öğrenim gören öğrencilerin, iletişim becerileri ve duygusal zekâ durumlarının incelenmesi amaçlanmıştır. çalışmanın evrenini 2018-2019 öğretim yıllarında adıyaman üniversitesi beden eğitimi spor yüksek okulu’nda öğrenim gören beden eğitimi ve spor öğretmenliği ve antrenörlük eğitimi bölümlerinde amatör ve profesyonel düzeyde bireysel ve takım sporu yapan (1,2,3,4.sınıf) tüm öğrenciler oluşturmaktadır. çalışmada veri toplama aracı olarak anket yöntemi kullanılmıştır. elde edilen veriler spss paket programında analiz edilmiştir. çalışmanın sonunda, takım sporu yapan sporcuların duygusal zekâ ölçeğinin duyguların kullanımı ve duyguların değerlendirilmesi alt boyutlarında erkek sporcular lehine, takım sporu yapan sporcularda bireysel spor yapan sporculara göre daha yüksek olduğu ve aralarındaki farkında istatistiksel olarak anlamlı olduğu belirtilmiştir. sporcuların duygusal zekâ ölçeğinin i̇yimserlik ve duyguların kullanımı boyutları ile i̇letişim becerileri ölçeğinin uygunluk ve etkililik alt boyutları arasında düşük düzeyde fakat istatistiksel olarak anlamlı pozitif yönlü ilişki tespit edilmiştir.

“maturîdî kelâm âlimlerinden hüsâmüddîn es-seğnâkî (ö. hicrî 714)’ye göre imanın mahiyeti” adlı bu çalışma es-seğnâkî’nin; ebu’l-muîn meymûn b. muhammed b. mekhûl en-nesefî (ö. hicrî 508)’ye ait “kitabu’t-temhîd li kavâʻidi’t-tevhîd fî usûli’d-dîn” kitabına yazdığı şerh olan, asıl nüshası i̇stanbul atıf efendi kütüphanesi’nde no: 1282 ve mısır el-hideviye kütüphanesi’nde no: 2/11 (n.a 6676) ile kayıtlı el yazması “kitâbu’t-tesdîd” adlı eserinden faydalanılarak hazırlanmıştır. çalışmamızda kullandığımız nüsha ise, süleymaniye kütüphanesi’ndeki yozgat kütüphanesi’nde 612 no ile kayıtlıdır. çalışmanın başında es-seğnâkî’nin hayatı, hocaları, inancı, ilim dünyasındaki yeri ve alimlerin hakkındaki görüşleri gibi konu başlıklarıyla yazar hakkında bilgi sunulmuştur. daha sonra, “imanın mahiyeti” konusunda ebu mansûr el-mâturîdî’nin görüşlerinden ibaret mâturîdî mezhebi, el-cehmiyye, el-kerrâmiyye, fıkıh ve hadîs âlimlerinin görüşleri ve hadis ilmi kelamcılarının görüşlerini zikrederek bu görüşlerin kritiği yapılmış, delillere dayanarak mâturîdîlerin perspektifinden doğru olan görüş belirlenmeye çalışılmıştır.

bireysel ve toplumsal iletişim biçimlerini derinden etkileyen sosyal medya, her türlü insan ilişki ve faaliyeti içerisinde kendine geniş bir alan açmayı başarmış görünmektedir. sosyal medya platformları bilimsel anlamda birçok çalışmaya konu olmakta ve çeşitli disiplinlerce anlaşılmaya çalışılmaktadır. bu anlamda sosyal medyayı merkeze alan çalışma alanlarından biri de siyasal iletişim çalışmalarıdır. i̇lgili literatür değerlendirildiğinde yapılan çalışmaların daha çok sosyal medyanın birey dışındaki siyasal aday, parti ve liderler bağlamında kullanımının ele alındığı ancak bireyin siyasal amaçlı sosyal medya kullanımının çok fazla irdelenmediği görülmektedir. bu noktadan hareketle bu çalışma bireysel anlamda sosyal medyanın bir siyasal ifade alanı olarak kullanımını ele almaktadır. bu amaçla çalışmada siyasal amaçlı sosyal medya kullanımının siyasal etkinlik ve siyasal ilgi tutumları ile siyasal katılım üzerindeki etkisi incelenmiştir. sonuçlar siyasal amaçlı sosyal medya kullanımının, siyasal etkinlik, siyasal ilgi ve siyasal katılım düzeyleri üzerinde anlamlı etkileri olduğunu göstermektedir

i̇ran ve rusya ilişkilerinin tarihine bakıldığında ilişkilerin sınırlı olduğu görülmektedir. ancak değişen uluslararası konjonktür ve iki ülkede değişen siyasi yapı, iki ülke ilişkilerinin gelişmesiyle sonuçlanmıştır. i̇ran’ın devrim sonrası anti-emperyalist duruşu ve rusya federasyonun tekrar küresel bir güç olma arayışı iki ülkenin ortak paydada buluşmalarını sağlamıştır. bu bağlamda özellikle 1990’lı yıllardan itibaren iki ülke arasında ekonomik ve nükleer işbirliği anlaşmaları yapıldığı görülmektedir. yine rusya ve i̇ran’ın bölgesel çıkarlarının da birbirine paralel olduğu söylenebilir. bilhassa 2010’da başlayan arap halk hareketlerinin 2011’de suriye’deki yansımalarına karşı iki ülkenin tutumu birbirlerine paralel niteliktedir. rusya ve i̇ran bu çerçevede, farklı beklentilerle de olsa ortak çıkarlar bağlamında suriye krizinde stratejik işbirliği içerisindedirler. bu çalışmada rusya federasyonu ve i̇ran i̇slam cumhuriyeti ilişkileri suriye krizi bağlamında değerlendirilecektir. çalışmada iki ülkenin suriye krizinde farklı beklentilerinin ortak çıkarlarda birleşmesinin arka planının incelenmesi amacıyla, iki ülkenin suriye ile ilişkileri ve suriye krizine karşı geliştirdikleri politikalar detaylı olarak incelenecektir.

polen ve nektar balarısının (apis mellifera l.) beslenmesi için gerekli bileşenlerdir. nektar bal arıları için karbonhidrat sağlarken polen protein, lipit ve vitamin sağlar. tarlacı işçi arılar tarafından toplanan polen bal arısı sekresyonları ile birleştirilir. polen sepetine (korbikula) doldurulduktan sonra bozulmasını önlemek için ince bir tabaka bal ve balmumu ile kaplanır. zamanla bu karışım farklı enzimler, mikroorganizmalar, nem ve sıcaklığın etkisiyle bir takım biyokimyasal değişikliklere uğrar. kimyasal olarak değişikliğe uğramış bu polen “arı ekmeği” olarak adlandırılmaktadır. arı ekmeğinin kimyasal kompozisyonu polenden farklıdır. arı ekmeği bitki polenine göre daha yüksek oranda k vitamini, indirgenmiş şeker ve sindirim enzimleri içermektedir. mevcut literatüre göre arı poleni ve arı ekmeği inasan beslenmesi için önemli olan ve vücutta sentezlenemeyen çoklu doymamış yağ asitlerinin (pufa) iyi kaynağıdırlar. bununla birlikte özellikle arı ekmeği konusunda bilimsel araştırma sayısı azdır ve bu konuda çalışmalara ihtiyaç vardır.

ekonomik büyüme ve kalkınmanın anahtarı olan inovasyonun en önemli girdisi bilgidir. bir üretim faktörü olarak bilgi diğer üretim faktörlerinin verimliliğini artırmakta, yeni ürün ve hizmetlerin geliştirilmesini sağlamakta ve inovasyon yoluyla ekonomik bir çıktıya dönüşmektedir. böylece rekabetçi bir çağda belirsizliklerle dolu piyasa koşullarında bölgelerin ve firmaların risklerini azaltmaktadır. bölgelerin ve firmaların rekabetçi piyasa koşullarındaki bu belirsizlikleri azaltmasının gereği olarak bilgiye erişim temel koşul haline gelmiştir. farklı sektörlerde faaliyet gösteren firmaların inovasyon süreçlerinde kullandıkları bilginin türü de sektörlerin yapısına göre değişmektedir. bu bağlamda çalışmanın amacı ekonomik coğrafya literatüründe inovasyonun temel girdisi olarak görülen bilginin türlerini ve bu türlerin hangi kanallar yoluyla yayılma gösterdiğini ortaya koymaktır. teorik ve kavramsal literatürün değerlendirilmesi sonucunda bilgi türlerinin yayılma kanalları bilginin yapısal özellikleri tarafından şekillendirilmektedir. bilgi türleri ile bilginin yayılma kanalları arasında birbirini karşılıklı olarak etkileyen yapısal bir ilişki vardır. bilgi yapısı geliştikçe bilginin yayılma kanalları da gelişmektedir.

bugün i̇sl.m dünyasının iftihar edilecek bir.ok değer ve .zelliğe sahip olmasının yanı sıra cidd. sorunlarla boğuştuğu, yakın ve uzak .evremizde hi. de razı olmayacağımız bir i̇sl.m algısının giderek yerleşmeye başladığı da acı bir ger.ek. bir taraftan sahip olduklarımızın kıymetini bilmemiz gerekirken diğer taraftan yüz yüze kaldığımız sorunları derinlemesine tanımamız ve bunlarda kendi yapıp ettiklerimizin payını da araştırmamız gerekiyor. hatta toplumumuz aydın ve y.neticilerine düşen, asıl ikinci y.nde yoğunlaşıp soğukkanlı bir şekilde ..züm arayışına girmek olmalıdır. .ok y.nlü ve karmaşık sorunlar elbette girift ve .ok bilinmeyenli gelişmelerin ürünüdür ve bunları basite indirgeyerek ..zümü tek bir cevapta aramak doğru olmaz. bu ihtiraz. kayıt hep g.z .nünde tutularak, bu yazıda din. bilgi, din. bilgi etrafında i̇sl.m. ilimlerin ürettiği zengin bilgi birikimi ve bununla bağlantılı olarak günümüzdeki i̇slam algısı ve i̇sl.m’ın sorunları üzerinde durulacaktır.

bu çalışmanın amacı engelli bireylere yönelik olan cinsel, fiziksel ve duygusal istismarın 2005 ve 2015 yılları arasında ulusal düzeyde yayın yapan basına yansıdığı şekliyle incelenmesidir. en çok satan 10 gazete seçilmiş ve bu amaç için taranmıştır. arama kelimeleri olarak da “engelli bireylerin cinsel istismarı” “engelli bireylerin cinsel tacizi”, “engelli bireylere yönelik tecavüz” ve “engelli bireylerin fiziksel ve duygusal istismarı” kavramları arama motorlarında aranmıştır. araştırmacılar engelli bireylere yönelik cinsel, fiziksel ve duygusal istismar alanyazınını incelemiş ve bu konuyla ilgili 13 soru belirlenmiştir. sorular istismarcı, istismar türü, istismarın olduğu yer ve olduğu bağlam şeklinde olmak üzere daha çok istismarın doğasını anlama ve açığa çıkarmaya yöneliktir. tespit edilen vakalar oluşum sıklıkları açısından aylara ve yıllara göre sıralanarak bir “trend analizi” yapılmış ve daha geniş bir çerçeveden istismar olgusu incelenmiştir. bu araştırmanın ana hedeflerinden birisi, engelli bireylere karşı yapılan ve fark edilmeyen istismar olgusunu görünür kılmak ve koruyucu önlemlerin gelişmesine katkıda bulunmaktır.

arap dili ve belagatının gelişimine katkıda bulunmuş olan dil ve belagat âlimlerinden birisi de abdulaziz ʻatîk’tir. abdulaziz ʻatîk, 1906-1976 yılları arasında mısır’da yaşamış muasır âlimlerden birisidir. dil, edebiyat ve belagat unsurlarını derleyip bir araya topladığı eserleriyle, arap dili ve belagatı alanında, neredeyse tek elden bütün bilgileri vermiştir. avrupa’da bulunmuş olmasıyla hem doğu, hem de batı kültürlerine vakıf oluşu ona, arap dili, edebiyatı ve belagatına çok farklı bir perspektiften bakma imkânı vermiştir. bu makale, abdulaziz ʻatîk’in hayatı, eserleri ve arap dili ve belagatına katkılarını ele almaktadır. müellifin hayatı ve eserleri hakkında herhangi bir çalışmanın bulunmaması, bu doğrultuda bir çalışma yapma ihtiyacı doğurmuştur. çalışmada öncelikle müellifin hayatı hakkında kısa bir giriş yapıldıktan sonra, eserleri ele alınmıştır. eserler incelenirken, sırayla arap dili, aruz, kafiye, belagat, edebiyat ve tarih üzerine yazdığı eserleri ele alınmıştır. sonuç kısmında, müellifin arap dili ve belagatına katkıları değerlendirilmiştir.

kur’an ayetlerinin doğru yorumlanmasında, arapça lafızların manalarına vukûfiyetin inkâr edilemez bir rolü vardır. ancak siyak-sibak ilişkisinden ve i̇slam dininin sünnet, icma ve kıyas gibi diğer kaynaklarından uzak tutulduğu takdirde bazı yanlış sonuçlar ortaya çıkabilmektedir. i̇slam’da hırsıza verilecek cezanın belirtildiği maide suresi’nin 38. ayeti hakkında yapılan tartışmalar bu konudaki örnekler arasında yer almaktadır. ayetteki kelimelerin mecazi anlam taşıyıp taşımadığı müslümanların zihnini meşgul etmekte, verilmek istenen cezanın suçluyu hırsızlık yapmaktan alıkoyacak herhangi bir yaptırım mı yoksa ayetin zahiri üzere kişinin elinin kesilmesi mi olduğu tartışması günümüzde de dile getirilmektedir. ayrıca ayette kullanılan mutlak ifadeler ile çalınan malın miktarı, hırsızın ve hırsızlığın vasıflarının zikredilmemesi de karşımıza uygulanabilirlik problemi olarak çıkmaktadır. karşılaşılan bu tür sorunların giderilebilmesi için i̇slam dininin kur’an dışındaki temel kaynaklarına, özellikle de sünnete başvurma gerekliliği ortaya çıkmaktadır. yazımızda, i̇slam teşriinde hadislerin önemini ve şer’î nasslarda lügavî yorumlamadan kaynaklanabilecek hataların engellenmesindeki rolünü, ahkâm ayetleri özelinde “serika ayeti” örneği ile inceleyerek değerlendirmeye çalıştık.

türkiye sigortacılık sektörü üzerine yapılan bu çalışma, yatırımcılar, analistler ve bilgi edinmek isteyenlere borsada faaliyet gösteren sigorta şirketleri hakkında yol gösterici nitelikte olmayı amaç edinmiştir. türkiye’de sigortacılık sektörünün genel yapısı ve borsa i̇stanbul’da faaliyet gösteren sigorta ve bireysel emeklilik şirketlerinin geçmiş ve gelecekte olması beklenen durumları hisse senedi fiyatları bazında analiz edilmiştir. analizde kullanılan box-jenkins yöntemi gerçekleşen verilere en uygun arima veri üretme sürecini bulmayı hedefleyen bir süreçtir. box-jenkins/arima yöntemi zaman serilerinin geçmiş değerlerinden ve geçmişte yapılan tahmin hatalarından, değişkenin gelecekte alabileceği değerini hesaplamaktadır. bu çalışmada borsa i̇stanbul’da kote toplam beş şirkete ait hisse senedi kapanış fiyatları analiz edilerek, gelecek bir yıl için fiyat tahminleri yapılmıştır. anadolu hayat emeklilik a.ş., anadolu anonim türk sigorta şirketi ve güneş sigorta a.ş. şirketlerine ait hisse senedi fiyat tahmininde box-jenkins/arima modeli kullanıldığında doğru sonuçlar verdiği belirlenmiştir.

muhasebe mesleği için gerekli nitelikli eleman ihtiyacının önemli bir bölümü ülkemizde meslek yüksekokulları tarafından karşılamaktadır. meslek yüksekokullarının, işletme, muhasebe, muhasebe ve vergi uygulamaları bölümleri nitelikli muhasebe elemanı yetiştirilmesinde aktif görev alan bölümlerdir. bu çalışmanın amacı, meslek yüksekokullarında muhasebe dersi alan öğrencilerin, muhasebe eğitimine bakış açılarını incelemektir. araştırmada afyon kocatepe üniversitesi (akü) meslek yüksekokulu öğrencilerinin muhasebeye bakış açıları ele alınmıştır. öğrencilerin demografik yapısının belirlenmesi ve muhasebe ile ilgili görüşlerini tespit etmek için anket çalışması yapılmıştır. araştırma, afyon kocatepe üniversitesi bolvadin, çay, bayat ve şuhut meslek yüksekokullarında muhasebe dersi almakta olan ve daha önce almış olan öğrenciler üzerinde yapılmıştır. kolayda örneklem yöntemi ile tespit edilen 272 öğrencinin katıldığı anket çalışması, mayıs 2014 tarihinde yapılmıştır. çalışmada öğrencilerin anket sorularına verdiği yanıtlar; frekans analizi, t testi ve tek yönlü varyans analizi teknikleri kullanılarak sonuçlar elde edilmiştir. araştırma bulguları öğrencilerin muhasebeye bakış açılarının %52’sinin olumlu, %24’ünün kararsız ve %24’ünün de olumsuz olduğunu göstermektedir.

bu araştırmanın amacı fen lisesi ve anadolu liseleri’nde öğrenim gören 12. sınıf öğrencilerinin çoktan seçmeli biyoloji sorularını doğru yanıtlayanların kullandıkları bilişsel ve üstbilişsel stratejileri belirlemektir araştırmada nitel araştırma yöntemlerinden biri olan durum çalışması kullanılmıştır. araştırmanın çalışma grubunu 1 fen lisesi ve 6 anadolu lisesi’nden toplam 14 öğrenci oluşturmuştur. her bir öğrencinin çoktan seçmeli soruları çözüm süreçlerine ait gözlem kayıtları ile yarı yapılandırılmış görüşmelerden elde edilen verilerin transkriptleri yapılmış ve analiz edilmiştir. araştırma sonucunda soruları doğru yanıtlayan öğrencilerin soruları yanlış yanıtlayan öğrencilerden farklı olarak zihinde canlandırma, orantı kurma, kelimeleri kalemi ya da parmağıyla takip ederek okuma, kendine soru sorma gibi bilişsel stratejiler ile ipuçlarının altını çizme ya da yuvarlak içerisine alma, seçeneklere işaret koyma, tekrar okuma, önemli noktaları tekrarlama, soru metnindeki şekil, tablo ya da grafikleri tekrar inceleme gibi üstbilişsel stratejiler kullandıkları tespit edilmiştir.

sayısal hesaplama ya da diğer adıyla nümerik analiz, uygulamalı matematiğin önemli bir dalıdır. matematiğin analitik çözüm üretemediği veya üretilen çözümün uygulama açısından yüksek hesaplama karmaşıklığına sahip olduğu durumlarda sayısal yöntemler kullanılır. bu makalede, sayısal yöntemlerin programlanabilmesini sağlayan bir programlama dilinin tasarımı yapılmış ve bu dilde yazılan kaynak kodun değerlendirmesini yapabilen bir yorumlayıcı geliştirilmiştir. dilin sözdizimi bnf (backus naur form) notasyonunda tanımlanan bir ll(k) grameri ile temsil edilmiştir. yorumlayıcı, her biri kodun farklı türden yorumlamasını yapan ayrıştırıcı, anlamsal denetleyici, simgesel türev alıcı ve kod değerlendirici gibi birkaç temel bileşenden oluşmaktadır. dilin sözdizim analizi için kullanılan ll(k) ayrıştırıcı bileşeni, otomatik kod üretim aracı olan javacc yardımıyla üretilmiştir. diğer bileşenler bu ayrıştırıcının oluşturduğu soyut sözdizim ağacı üzerinde çalışmaktadır. dilin kullanımına yönelik olarak, birkaç sayısal kök bulma yönteminin programlaması ve yorumlaması gösterilmiştir. bazı popüler diller ile dil metriklerine dayalı bir karşılaştırma yapılmış ve koşum zamanları değerlendirilmiştir.

i̇nsanlar tarihin akışı içerisinde farklı zorunluluklar ve hedefler neticesinde anadillerinin dışında başka dilleri öğrenme ihtiyacı hissetmişlerdir. bu ihtiyacı hisseden bir kimseye konuştuğu anadilinin dışında bir dili (yabancı dil) öğretmek iyi bir planlama ve bir süreç ister. bu planlamada muhatap kitlenin bu dili öğrenmedeki amaç ve ihtiyaçları göz önüne alınarak bir müfredat ve program hazırlanmalı ve yine bu muhatap kitleye en uygun yöntem ve materyaller kullanılarak öğretim süreci sürdürülmelidir. yabancı dil öğretimi ile ilgili tarihi süreç içerisinde birçok yöntem, esas ve materyal denenmiş, pek çok tecrübe elde edilmiştir. kullanılan bu yöntem, esas ve materyaller geliştirilerek dönemin şartlarına ve muhatap kitleye uygun olarak müfredat ve programlar hazırlanmıştır. biz bu makalede i̇stanbul şehir üniversite’sinde yabancı dil olarak arapçanın öğretiminde yararlandığımız yöntem, esas ve materyalleri ve bunlar ışığında geliştirdiğimiz müfredat ve program tecrübesini paylaştık.

opioidler, gelincikgiller familyasından papaver somniferum’dan (haşhaş bitkisi) elde edilen, narkotik analjezikler olarak da bilinen ilaç gruplarıdır. güçlü ağrı kesici etkileri olması nedeniyle akut, kronik ve de kanser ağrılarının tedavisinde kullanımları oldukça sıktır. ancak bağımlılık yapıcı etkileri nedeniyle tedaviye başlama sırasında ve tedavi sürecinde önemli sorunlar ortaya çıkabilmektedir. bu grup ilaçlar analjezik etkileri dışında öksürük kesici ve antidiyareik olarak da kullanılmaktadır. opioidlerin özellikle de güçlü etkili olanların, gittikçe artan oranda kötüye kullanımı ve yanlış kullanımı sonucunda istenmeyen durumlarla karşılaşılabilmektedir. ancak terminal dönem kanser hastalarının ağrı tedavisinde yarar zarar oranlarına bakılarak kullanılmaları gerektiği çok açıktır. bu grup ilaçların kullanımında bağımlılık, hepatit, hiv enfeksiyonları ve kullanılamadığı durumlarda ise oluşan yoksunluk sendromu çok önemli bir sorun oluşturmaktadır. son yıllarda özellikle gençlerde ve mahkumlarda suiistimalinin ve yanlış kullanımının gittikçe arttığı dikkati çekmektedir. bu durumlarda kaçınılmaz olunan sonuçlardan ancak ve ancak eğitim ve farkındalıklarla kurtulabiliriz.

i̇slâm düşünürü gazalî’nin, dönemindeki bâtınî tehditleri ortadan kaldırmaya yönelik birçok eseri bulunmaktadır. mantık ilmi açısından inceleyeceğimiz onun el-kavasimu’l-bâtıniyye isimli eserinde, bâtınîlerin argümanları çürütülmeye çalışılır. burada bâtınîlerin ortaya çıkarttıkları şüpheler doğrudan ele alınarak polemiksel tartışma biçiminde delilleri geçersizleştirilir. gazalî bâtınîlerin, tek doğruyu ancak mâsum i̇mam’ın öğretebileceği iddiasını, hem mantıksal yöntemle hem de polemik yaparak çürütmektedir. ehl-i sünnet geleneğinin karşılaştığı ve bazen büyük kaoslara neden olan bu türden tehditlerin, polemik tarzında ancak mantıksal argümanlarla güçlendirilerek çürütülmesine ihtiyaç duyulmaktadır. gerek bâtınî gerekse de zahirî yaklaşımı kendine yol olarak seçen bazı çevreler, “akl”ın tek bir doğruyu göstermekten aciz kalarak çok çeşitli neticelere ulaşması yüzünden kendisine güvenilemeyeceğini iddia etmektedirler. bu yaklaşımlara göre hakikate ulaşmada yahut dinî metinlerin anlaşılması dahil her konuda akıl ve duyulara güvenmek yerine masum ya da değil bir “yol gösterici” nin sözlerine tam anlamıyla teslim olunmalıdır. bu makalede gazalî’nin kullandığı delillendirme/çürütme biçimleri ve bunların polemik tarzında oluşu açıklanacaktır.

antik yunan döneminden günümüze kadar suyun içerisindeki görünen veya görünmeyen partiküllerin temizlenmesi için farklı çalışmalar yapılmıştır. bu çalışmalar suyu kumdan ve çakıldan geçirerek kaynatıp arıtmak, suyu yün, sünger ve kömürden geçirerek arıtma, reçine karbondan geçirerek suyu arıtma ve şu anda kullanılan su arıtma kullanılan membran filtrede geçirilerek suyu arıtma yöntemleri kullanılmıştır. membran filtreli olarak piyasada kasalı ve kasasız olarak su arıtma cihazları üretilmektedir. kasasız su arıtma cihazları metal bir yapı üzerinde filtreler montajı yapılarak üretilmektedir. kasasız yapıda maliyeti en fazla artıran kısım metal yapının maliyetidir. bu çalışmamızda metal yapı yerinde aynı mukavemeti sağlayacak şekilde plastikten üretimi sağlamaktadır. bu amaçla plastik parçanın tasarımı çalışmaları karar verilmiştir. yapılacak tasarımında üretmiş olduğumuz 3 farklı filtrenin montajına uygun olacak şekilde tek bir parça tasarımı yapılması hedeflenmiştir. yapılan tasarımın 3 boyutlu yazıcıdan prototipi üretilerek montaj kontrolleri yapılacaktır. bu sayede hem ürün maliyeti azaltılması, 3 farklı filtreye göre ürün modeli oluşturulması hedeflenmiştir.

hz. peygamber ile ilgili edebî türlerden biri mi‘râciyelerdir. hz. peygamber’in mescid-i harâm’dan mescid-i aksâ’ya gelmesini ve ardından sidre-i müntehâ’ya yükselip cenab-ı allah ile görüsmesini konu edinen mi‘râciyeler manzum ve mensur olarak kaleme alınmıslardır. arap ve fars edebiyatında da örnekleri olan bu tür, türk edebiyatında en çok islenen mevzulardan biri olmustur. farklı nazım sekilleri ile müstakil mi‘râciyeler yazıldıgı gibi divanlarda ve mesnevîlerde de bu mevzuya yer verildigi görülmüstür. özellikle xvii. ve xviii. yüzyıllarda bu türe ilgi artmıs, pek çok sair bu türde bir manzume kaleme almıstır. bu gelenege istirak eden sairlerden biri xvii. asrın sonu xviii. asrın baslarında yasamıs olan bosnalı sâbit, biri de xix. yüzyılda yasamıs olan #zmirli hasan servet’tir. sâbit, divanında kaside nazım sekli ile bir mi‘râciye yazmıs, hasan servet de sâbit’in mı‘râciye’sine tahmis yazmıstır. bu çalısma hasan servet’in, sâbit’in mı‘râciye’sine yazdıgı ve müstakil olarak yayımladıgı tahmisi ihtiva etmektedir.

araştırmada, çocukların cinsiyetlerine göre oyun becerileri ve öz düzenleme becerilerinin belirlenmesi amaçlanmıştır. bununla birlikte, çocukların oyun becerileri ile öz düzenleme becerileri arasındaki ilişki incelenmiştir. araştırmaya ankara ilinde bir üniversiteye bağlı anaokuluna devam eden 60-72 aylık 64 çocuk katılmıştır. çocukların öz düzenleme becerilerini ölçmek için okul öncesi öz düzenleme ölçeği, oyun becerilerini ölçmek için ise oyun becerileri değerlendirme ölçeği kullanılmıştır. nicel model kullanılan araştırmada betimsel analiz yapılmış ve ilişkisel tarama deseni kullanılmıştır. verilerin analizinde spss 16.0 istatistik paket programı kullanılmış ve verilerin değerlendirmesinde frekans analizi, pearson korelasyon analizi ve ilişkisiz ölçümlerde t-testi uygulanmıştır. araştırmanın sonucunda, oyun becerilerinin ve olumlu duygunun cinsiyete göre farklılaşmadığı tespit edilirken kızların öz düzenleme becerisinde daha gelişmiş oldukları ve öz düzenlemenin dikkat/dürtü alt boyutunda daha iyi bir performans sergiledikleri bulunmuştur. bununla birlikte, çocukların oyun becerileri ile öz düzenlemenin olumlu duygu alt boyutu arasında anlamlı bir ilişki saptanmıştır

sağlık hizmeti üreten işletmeler arasında en önemli grubu hastaneler oluşturmaktadır. hastaneler de diğer işletmeler gibi varlığını sürekli devam ettirmek zorundadırlar. bu nedenle hastane yönetimleri kar ve zarar hesaplamalarını doğru yapmalıdır. bunun için de hastanenin ürettiği sağlık hizmetlerinin maliyetlerinin doğru hesaplanması önemlidir. yapılan doğru maliyet analizleri sayesinde hastane yönetimleri geleceğe yönelik önemli stratejik kararlar alabilmektedir. hastanelerde sunulan sağlık hizmetleri çeşitlilik arz etmektedir. hastalara uygulanan tedavi hizmetleri birbirinden farklı olduğu için tanı ve hastalık bazlı maliyetlerin hesaplanması oldukça güçtür. maliyet hesaplama yöntemlerinden biri olan sipariş maliyet yöntemi ile hastalara uygulanan her farklı tedavinin maliyeti hesaplanabilmekte ve o tedavi ile ilgili bir maliyet kartı oluşturulmaktadır. bu çalışmada; bir hastane işletmesinde sunulan tedavi hizmetinin maliyetinin sipariş maliyet sistemi kullanılarak hesaplanması ile ilgili uygulama örneği sunulacaktır. uygulamada kalp kapak değişim işlemi yapılan bir hastanın tedavi maliyeti hesaplanmış ve hasta maliyet kartı oluşturulmuştur.

diğer mezheplerde olduğu gibi şâfiî mezhebi de birçok aşamadan geçerek teşekkül sürecini tamamlamıştır. bu itibarla şâfiî mezhebinin kuruluş, nakil, tahrir-tenkih ve istikrar dönemleri olmak üzere dört aşamadan geçtiğini söylemek mümkündür. şâfiî mezhebinin kuruluşu, 195-204/810-820 yılları arasındaki şâfiî’nin mutlak müçtehit olduğunu gösteren kavl-i kadîm, kavl-i cedîd dönemlerini konu edinmektedir. mezhebin nakil dönemi, şâfiî’nin vefatından (ö. 204/820) talebelerinden rebî‘ b. süleymân el-murâdî’nin ölümüne (ö. 270/883) kadar olan süreci oluşturmaktadır. mezhebin istikrar dönemi ise, murâdî’nin vefatından (ö. 270/883) gazzâlî’nin vefatına (ö. 505/1111) kadar olan süreci kapsamaktadır. şâfiî mezhebinin teşekkülünü tamamladığı dördüncü aşama ise tahrir ve tenkih dönemi olarak anılmaktadır. bu dönem, gazzâli’nin vefatı (ö. 505/1111) ile şemsüddîn er-remlî’nin vefatı (ö. 1004/1595) yılları arasını kapsamaktadır. bu dönemde ise mezhebin iki tenkih sürecinden geçtiği ifade edilmektedir. bu çalışmada şâfi’î mezhebinin teşekkülüne katkı sağladığı dönemlere ve bu dönemlerde faaliyet gösteren önemli bazı fakihlere kısaca değineceğiz.

zihinsel üslup kişinin zihin akışını, kullandığı dile yansıttığı görüşüne dayanır. buna göre, bir kişinin kullandığı dilde birçok farklı dilbilim unsurları bulunmakta ve bu unsurlar bireyin zihinsel süreçlerine ışık tutabilmektedir. konuşmacıya ait bu türden dilbilimsel seçimler farklı zihinsel durumlarla ilişkilendirilir. sözcük seçimi, sözdizimi, yan anlamlar, geçişlilik ve benzeri dil kullanımları söylemsel psikoloji ve dolayısıyla zihinsel üslup araştırma alanına girer. bu çalışmanın amacı, yazar mine söğüt’ün annemin o harikulade saçları öyküsündeki başkarakterin söylemindeki zihinsel üsluba ilişkin dil unsurlarını incelemektir. karakterin birincil ağızdan anlattığı bu öyküde farklı odaklayımlar, şimdiki zaman ve geçmiş zaman bağlamlarının bir arada sunumu ve geçişliliğin çeşitliliği metinde göze çarpmaktadır. öykünün açılışında en fazla somut süreç göze çarpsa da farklı süreçlerin bir arada verildiği bir metinle konunun aktarıldığı görülmektedir. bu çeşitlilik ve çokluk olgusu, sözcük ve yapı kullanımlarında da ‘tekrar’ ile kendini göstermektedir. metindeki biçimsel yinelemeler âdeta bir yankı, vurgulama, öne çıkarma, sayıklama etkisi ile ana karakterin psikolojik ikilemini yansıtmaktadır.

malç kullanımı, su tasarrufu sağlaması, bitki büyüme ve gelişmesini olumlu etkilemesi, yabancı ot gelişimini önlemesi gibi nedenlerle çok yıllık meyve ağaçlarında kullanım alanı her geçen gün yaygınlaşmaktadır. yapılan bu çalışmada mm106 anacı üzerine aşılı fuji elma çeşidinde 3 farklı malç uygulaması (kontrol, siyah taban örtüsü, buğday sapı) ve her uygulama için 3 farklı sulama programı (etkili kök derinliğinde kullanılabilir su tutma kapasitesinin %20, %40 ve %60’ı tüketildiğinde sulamaya başlama) yer almıştır. tesadüf bloklarında bölünmüş parseller deneme desenine göre 2009 yılında kurulan bahçeye dikim yılından itibaren uygulamalar yapılmıştır. 2014 yılının ağustos ayı ortalarında yaprak ve toprak örnekleri alınarak uygulamaların toprak özellikleri ve bitki besin elementlerinin alımı üzerine etkileri incelenmiştir. malç uygulamaları toprakta ec, ph, organik madde, toplam n ve k üzerine etkili olurken yaprakta p, k, mg, fe, cu ve b üzerine etkili bulunmuştur. besin elementlerinin alımı üzerine sulama düzeyleri ve malç ve sulama düzeyi arasındaki interaksiyon önemli olmamıştır.

eski anadolu türkçesi dönemi için çeşitli konuların incelenmeye muhtaç olduğu ifade edilebilir. fiillerin anlam özellikleri, dikkat çekici konulardan biridir. eski anadolu türkçesi döneminde bir anlamın pek çok fiille karşılanabildiği kullanımlara rastlanmaktadır. bu fiillerin bazıları sık kullanılırken bazılarının da ya bir eserde ya da birkaç eserde seyrek kullanıldığı görülür. bu durum, herhangi bir anlam için farklı dönemlerde farklı fiillerin yaygın veya seyrek kullanılabildiğini gösterir. bu kullanımlara ait fiil zenginliğinin tespiti, hem çalışmamıza konu alan eski anadolu türkçesi hem de türkçenin diğer dönemleri için gereklidir. çalışmada; eski anadolu türkçesi döneminde sür- / sürt-, ṭut- / dut-, yaḳ-, ur- / vur-, ḳo- / ḳoy-, ṣıġa- / ṣıva-, vir-, çek-, dart- ve bıraḳ- fiillerinin dürt- fiiliyle “(yağ, merhem ...) sürmek” anlamında eş değer kullanılabilen fiiller olduğu örneklerle ifade edilmiş ve fiillerin bu anlamı nasıl kazandığı konusunda çeşitli görüşler öne sürülmüştür.

çalışma, türkiye’de i. milliyetçi cephe hükümeti (1975-77) çatısı altında yaşanan siyasal şiddet olgusunu incelemek niyetindedir. bunun için devlet zorunun söylem, pratik ve mekanizmalarına odaklanılacaktır. 31 mart 1975 tarihinde kurulan ve ap, msp, cgp ve mhp’nin hükümet ortağı olarak yer aldığı i. milliyetçi cephe hükümeti, 1970’li yılların toplumsal şiddetinin siyasal şiddete dönüşümünde merkezi bir rol oynar. bu aşamada, dönemin siyasal aktörlerinin söylem, mekanizmalar (emniyet teşkilatı) ve pratikler (sıkıyönetimler) aracılığıyla siyasal şiddetin gelişiminde oynadıkları rol çalışma kapsamında analiz edilmek istenmektedir. böylece, siyasal şiddet çalışmalarının ihmal edilen konuları olarak devlet ve kurumları çalışmanın merkezine yerleştirilecektir. böylesi bir analiz, ilk önce, devletin baskı aygıt ve pratiklerine siyasal elitler tarafından sağlanmak istenen meşruiyet mekanizması olarak işleyen güçlü devlet söylemine odaklanacaktır. ardından, sıkıyönetimlerin bir baskı pratiği olarak nasıl işletildiğine ve bunların siyasal şiddet üzerindeki etkisine bakılacaktır. son olarak, mc hükümeti döneminde yapısal bir dönüşüm yaşayarak şiddetin merkezine yerleşen polis örgütü ele alınacaktır

türk halk edebiyatı ürünleri içinde anlatma (narratif) esasına dayanan ürünler bir kültürel bellek mekânlarıdır. ortaya çıktığı toplumun soya-kültürel dokusunu yansıtan halk anlatılarında çeşitli olgular/değerler sembollerin gizil gücüyle yansıtılır. i̇nsanın çeşitli nedenlerden dolayı yaşamına kendi eliyle son vermesi, kendini öldürmesi şeklinde tanımlanan intihar, sosyal bir olgudur ve içinde yaşadığımız toplumda olduğu gibi halk anlatılarında da görülür. halk anlatılarında intiharlar; eyleme dönüşen/ölümle sonuçlanan intiharlar, eyleme dönüşmeyip düşünce planında kalan intiharlar olmak üzere iki grupta ele alınabilir ve bunlar çeşitli nedenlerden kaynaklanır. halk anlatılarında intiharın nedenleri arasında aşk, zorla evlilik, namus, sadakati gösterme, suçluluk psikolojisi, sır paylaşımı, dermansız derde tutulma, yüksek özsaygı, varoluşsal bunalım vb. etmenler yer alır. bu çalışmada halk anlatılarda intihara yol açan nedenler tasnif edilmiş ve intihar olgusu psiko-sosyal açıdan ele alınmıştır. böylece toplumda yanlış giden kimi şeylere ve sosyal eleştiriye dikkat çekilmiştir. i̇ntiharın bir çözüm olmadığı vurgulanmış ve hayatın kutsallığı üzerinde durulmuştur.

ergenlikten başlayarak kişinin yaşamında önemi gittikçe artan cinsel yaşam psikolojik, sosyolojik ve biyolojik temeli olan pek çok faktörden etkilenmektedir. bu çalışmada alanyazında sıklıkla çalışılan güvensiz bağlanma örüntüleri ve cinsel işlev sorunları arasındaki ilişkiye açıklama getirmek için duygu düzenleme süreçleri ve olumlu-olumsuz deneyimlerin rolü yapısal eşitlik modellerinden yol analizi ile test edilmiştir. araştırmanın örneklemini yaşları 18 ile 31 arasında değişen, golombok rust cinsel doyum ölçeği’nden 35 ve üstü puan alan 201 kadın oluşturmaktadır. doğrudan ilişkiler incelendiğinde güvensiz bağlanma örüntüsü sergileyen kadınların olumsuz deneyimlerinin artması, cinsel işlev bozukluğu düzeyinin artması ile; duygu düzenleme güçlüklerinin artması ise cinsel işlev bozukluğu düzeyinin düşmesi ile ilişkili bulunmuştur. fakat dolaylı ve toplam etkiler incelendiğinde duygu düzenleme süreçlerinde yaşanan güçlükler cinsel işlev bozukluğu düzeyi ile pozitif yönde ilişkilidir. ayrıca, kaçınıcı bağlanma örüntüsü cinsel işlev bozukluğu düzeyini kaygılı bağlanma örüntüsüne kıyasla daha yüksek düzeyde yordamıştır.

aseev lineer uzayların daha genel bir formu olan quasilineer uzay kavramını tanımladı, [1]. quasilineer uzaylar teorisindeki temel bir eksiklik, lineer bağımlılık-bağımsızlık ve baz kavramlarının yokluğudur. belki de bu, quasilineer uzaylar teorisinin gelişimi önündeki en büyük engeldir. bu çalışmada, bu önemli kavramların elde ettiğimiz yeni tanımlarını sunacağız. verdiğimiz tanımların, lineer uzaylara ilişkin benzeri sonuçlarla tutarlılık içinde verildiğini de göstereceğiz. araştırmalarımız bu kavramların direkt olarak quasilineer uzaylardaki sıralama bağıntısına bağlı olduğunu ve bu konjonktür için, lineer bağımlılık-bağımsızlık tanımını alt ve üst quasilineer bağımlılık-bağımsızlık gibi iki parçada sunmamız gerektiğini göstermektedir. bu nedenle çalışmanın son bölümünde, öncelikle bir quasilineer uzayda sonlu bir {x_{k}}_{k=1}? kümesinin alt ve üst quasilineer kombinasyonu ve alt ve üst quasilineer bağımsızlığı, daha sonra aynı kümenin alt ve üst gereni tanıtılmıştır. bu temeller üzerine bir quasilineer uzayda alt ve üst yarı baz kavramı ve uzayın alt ve üst boyutu kavramları verilmiştir.

i̇şlevsel analiz, problem davranışların işlevlerinin belirlenmesi amacıyla gerçekleştirilen i̇şlevsel değerlendirme sürecinin bir alt aşamasıdır ve problem davranışın işlevinin belirlenmesinin güç olduğu veya betimsel yöntemlerin yeterli olmadığı durumlarda gerçekleştirilmektedir. uluslararası alanyazın incelendiğinde, işlevsel analiz sürecinin uygulamalı davranış analizinde çok önemli bir yer tuttuğu ve pek çok araştırmada uygulandığı görülmektedir. ancak ülkemiz alanyazınında işlevsel analiz sürecine ilişkin çok sınırlı sayıda kaynak yer almaktadır. dolayısıyla bu çalışmada, standart işlevsel analiz test oturumlarının nasıl düzenlenmesi gerektiğine yönelik bilgi verilmesi amaçlanmıştır. bu amaçla, uluslarası alanyazında konu ile ilgili yer alan kaynaklar ve işlevsel analiz sürecine yer veren makaleler incelenerek, elde edilen bilgiler derlenmiştir. bu yolla, çalışmanın işlevsel analiz konusunda ülkemiz alanyazınınındaki eksikliğe hizmet edeceği; test oturumlarının nasıl gerçekleştirileceğine yönelik alanda çalışan araştırmacılara ve uygulamacılara katkı sağlayacağı ve çalışma sonunda elde edilen önerilerin ileri araştırmalara olumlu etkileri olacağı düşünülmektedir.

endüstriyel üretimde iş kazaları ve yaralanmaların en önemli nedenlerinden biri hatalı tasarlanmış çalışma ortamlarıdır. emek yoğun bir sektör olan mobilya üretiminde işçinin performansı, verimliliği doğrudan etkilemektedir. sektörde çalışanların yoğun emek-güç harcadığı birimlerden biri de montaj bölümüdür. teknolojik donanım ne kadar çok geliştirilse de mobilya montajında insan faktörü olmadan iş yapılamamaktadır. bu çalışmada; denizli’de faaliyet gösteren büyük ölçekli bir işletmenin montaj hattı incelenmiştir. araştırma öncesinde, işletmenin çalışma koşulları ergonomik açıdan incelenmiş ve tekrarlı iş yükünün yoğun olduğu çekmece montajı, iskelet – kutu montaj, son montaj ve montaj kontrol olmak üzere 4 farklı montaj alanı belirlenmiştir. montaj hattında çalışan işçilerin beden duruşlarını ve işe bağlı zorlanmalarını belirlemek için görüntüleme yöntemi ile veriler kaydedilmiş, veriler owas yöntemi (ovako working posture analysis system) ile değerlendirilmiştir. değerlendirmeler sonucunda; son montaj ve montaj kontrol istasyonlarında çalışma ortamı ve iş-çalışan uyumsuzluğunun fazla olduğu, risk düzeyi yüksek tekrarlı hareketlerin çok fazla yapıldığı belirlenmiştir.

toplumla etkileşimde bulunmak ve kurumların uygulamalarında toplum çıkarını gözetmesiyle yakından ilişkili olan kurumsal sosyal sorumluluk, kurumların mevcut itibarlarını sürdürmeleri ve geliştirmeleri açısından gerekli ve önemlidir. emsallerinden ve rakiplerinden farklı olduklarını topluma hissettirmeyi amaçlayan kurumlar için itibarlarını geliştirmek kaçınılmazdır. bir kurum, toplumsal problemlere sunduğu çözüm önerileri ile kurumsal itibarını sürdürebilmekte ve geliştirebilmektedir. sosyal sorumluluk, ahlaki açıdan bir kuruluş veya bireyin kendi çıkarlarını gözetmesi kadar toplum çıkarlarını da gözetmesi anlamında kullanılmakta olup; kurumlar, sosyal sorumluluk faaliyetleriyle aynı zamanda topluma karşı duyarlı birer kurumsal vatandaş oldukları bilgisini çevresine sunmaktadır. çevreye sunulan bu bilgiler ise uzun vadede kurum itibarına etki etmektedir. bu çalışmada kurumsal sosyal sorumluluk ile kurumsal itibar arasındaki ilişki irdelenmiştir. çalışmanın sonucunda sosyal sorumluluğa sahip ve bu doğrultuda faaliyetler gerçekleştiren kurumların itibar düzeylerinin de bundan pozitif anlamda etkilendiği, kurumsal sosyal sorumluluk ile kurumsal itibar arasında pozitif bir ilişki olduğu değerlendirilmiştir.

bugün i̇slam karşıtı kullanılan parametrelerden biri, kültürel ve toplumsal değişim ve başkalaşıma paralel müslümanlar arasında itikadî ve amelî farklılıkların oluşturulması, körüklenmesidir. bu farklılık paradigmasının en sakıncalı yanı inanca yansıtılmasıdır. allah’ın hz. peygamber (s)’e takdirane şehâdetleriyle alimlerin kahır ekseriyetinin, sahîh sünnetin her alanda hüccet olduğu konusunda ittifak etmelerine rağmen, bazı batı ve şîa kaynaklı ekollerin sahabeye dil uzatması ve i̇slam’ın ikinci delili olan sahîh hadîsi inkâra yeltenmesi tehlikeli bir itikadî boyut kazanmıştır. bunun, sınır tanımayan teknoloji ve sosyal medyaya yansıtılması müslüman toplumun inanç algısında derin yaralar açmıştır. bu, kavlî ve fiilî bir mübelliğ olan resûlullah (s)’ın sünnetinin devreden çıkarılması; fesahat ve belağatın zirvesinde olan i̇lahî kelam’daki hükümlerin bireysel algılara bırakılması ve çoğunun uygulamadan kaldırılması, itikadî bir problem olarak karşımıza çıkmaktadır. bu makalede, kur’ânî, nebevî ve ulemanın yaklaşımıyla hadîsi inkâr problemi ele alınacaktır.

bu çalışmanın amacı; matematik özyeterlik algılarının, özdüzenleme becerilerinin, akademik güdülenme düzeylerinin ve okul türlerinin dokuzuncu sınıf öğrencilerinin matematik başarılarını yordayıp yordamadığını belirlemektir. i̇lişkisel tarama yöntemiyle yürütülen çalışmada örneklemi, i̇zmir’de 2012–2013 eğitim-öğretim yılı bahar döneminde çeşitli liselerde öğrenim gören 416 dokuzuncu sınıf öğrencisi oluşturmaktadır. araştırma verileri “öğrenmeye i̇lişkin motivasyonel stratejiler ölçeği’nin özdüzenleme stratejileri boyutu, “matematik özyeterlilik algısı ölçeği” ve “akademik güdülenme ölçeği” ile toplanmıştır. öğrencilerin matematik başarıları ise araştırmacılar tarafından geliştirilen başarı testi ile ölçülmüştür. yapılan çoklu regresyon analizi sonuçlarına göre, öğrencilerin matematik başarılarının yordanmasında okul türünün ve matematik özyeterlik algılarının anlamlı olduğu görülmüştür. yüksek matematik özyeterlik algısı ile fen ve anadolu lisesinde öğrenim görmek, meslek lisesinde öğrenim görmeye göre matematik dersinde başarılı olmak için bir avantaj olarak belirlenmiştir. çalışmada bulgulara dayalı olarak uygulamaya ve araştırmaya yönelik öneriler sunulmuştur. anahtar kelimeler: matematik özyeterlik algısı, özdüzenleme becerileri, akademik güdülenme.

bu çalışmada öğretmen görüşlerine göre okullarının çekicilik düzeyini ölçebilecek bir veri toplama aracının geliştirilmesi amaçlanmıştır. bu kapsamda, alan yazına dayalı olarak örgütsel çekiciliği açıklayabilecek maddelerden oluşan bir madde havuzu alan uzmanları tarafından değerlendirilmiştir. değerlendirme sonucunda on bir maddeden oluşan taslak ölçek ankara ilinde altı okulda görev yapan 140 öğretmene uygulanmıştır. ölçeğin geçerliliği açımlayıcı faktör analizi (afa) ve doğrulayıcı faktör analizi (dfa) ile sınanmıştır. afa, örgütsel çekicilik ölçeği’nin (öçö) tek faktörlü bir yapıya sahip olduğunu ortaya koymuştur. öçö, varyansın % 64’ünü açıklamıştır. dfa tek faktörlü ölçeğin uyum iyiliği değerlerinin “mükemmel” uyumu işaret ettiğini göstermiştir. ayrıca ölçeğin madde ayırt ediciliğinin yüksek olduğu belirlenmiştir. cronbah alfa, guttman ve spearman-brown iç tutarlılık katsayıları ise yüksek güvenilirliği ifade etmiştir. bu bulgular sonucunda, öçö’nün türkiye’deki okullarda öğretmenlerin okullarını ne düzeyde çekici bulduklarını belirleyebilecek geçerli ve güvenilir bir ölçek olduğu sonucuna ulaşılmıştır.

1884-1914 yılları arasında yaşamış olan baha tevfik, osmanlı i̇mparatorluğu’nun çöküş döneminde yetişmiş olan önemli düşünürlerden birisidir. baha tevfik’in dünya görüşü içerisinde pozitivizm, natüralizm ve materyalizm doktrinleri birbirlerini tamamlayıcı bir konumdadır. o’nun düşünce yapısını oluşturan bu öğretiler ile bencillik kavramı, dinsel inançlar hakkındaki görüşlerine de temel teşkil etmiştir. baha tevfik’în pozitivizm anlayışı; empirizm, determinizm ve atâlet (süredurum, eylemsizlik) kavramları üzerine kuruludur. düşünüre göre ancak deney ve gözlem bizi gerçeğe ulaştırabilir. deneysel olarak doğrulukları ya da yanlışlıkları test edilemeyen metafizik kavramları ve dinî inançları bilmemiz imkânsızdır. bu yüzden bunların felsefenin kapsamı dışında tutulması gerekir. baha tevfik’in materyalizmi tarihî ve diyalektik değil, biyolojik evrimci bir materyalizmdir. o, bu konuda batı’nın biyolojik ve evrimci materyalist filozofları olan charles darwin’den, ludwig büchner’den ve ernest haeckel’den etkilenmiştir. baha tevfik’in natüralist-materyalist anlayışına göre, her varlığın ilk nedeni, başlangıcı ve oluşturucusu tabiattır. madde ve kuvvet ezelî ve ebedîdir. bu sebeple mânevî olduğu söylenen varlıklar da hayâl ürünü varlıklardır.

yüzyıllar boyunca etkileşim içinde bulunan batı ile doğu arasındaki ilişki üzerine kurulan oryantalizm, batı’nın doğu’yu görme biçimlerine dayanan bir bilgi alanıdır. başlangıçta doğu bilgisine dayalı kurumsal bir alan olan oryantalizmin, edward w. said’in şarkiyatçılık batı’nın şark anlayışları (1978) adlı kitabı ile kuramsal bir açılım kazanarak bir söylem hâline geldiği görülmüştür.michel foucault’nun bilginin arkeolojisi(1969) ve hapishanenin doğuşu(1975) adlı kitaplarından esinlenen said, bilginin nesnel değil üretilebilir bir olgu olduğu ve iktidar ile yakın bir ilişki içinde bulunduğukabulünden yola çıkarak oryantalizmi hümanist bir yaklaşımla kurgusal bir zeminde metinler aracılığıyla şekillenen bir söylem biçimine dönüştürmüştür. bu makalede postmodern türk romanının başlıca yazarlarından biri olan orhan pamuk’un cevdet bey ve oğulları (1982), sessiz ev (1983),beyazkale (1985), kara kitap (1990),yeni hayat (1994), benim adım kırmızı (1998), kar (2002), masumiyet müzesi (2008) ve kafamda bir tuhaflık (2014) adlı anlatıları kuramsal bir incelemeye tabi tutularak oryantalizmin postmodern anlatıdaki görünümü açığa çıkartılacaktır.

türkçeye fransızca “carte postale” kelimesinden geçmiş olan kartpostal, ülkelerin posta tarihini ortaya koymakla kalmayıp içerikleri itibarıyla da çıkarıldıkları dönem hakkında önemli veriler sağlamaktadır. osmanlı devleti'nde 19. yüzyılın sonlarında kullanılmaya başlanan ve daha sonraki yıllarda yaygınlaşan kartpostal basımı ve kullanımı belirli kurallara bağlanmıştı. ii. abdülhamid döneminde devletin kartpostallarla ilgili birtakım tasarrufları olmuştur. bu dönemde kendisini etkin bir şekilde gösteren sansür mekanizması kartpostallar için de geçerli olmuştur. devlet ülkede satılan kartpostalları sıkı bir şekilde takip etmiş ve gerek siyasi gerekse sosyal bazı sebeplerden ötürü kartpostalların basımını ve satışını yasaklama yoluna gitmiştir. bu çalışmada cumhurbaşkanlığı osmanlı arşivindeki konuyla ilgili çeşitli tasniflerden ve araştırma eserlerinden yararlanarak, osmanlı devleti’nde hangi kartpostalların kullanılabildiği, kartpostalların ülkeye girişi ve ülkede basım ve dağıtımı yasak kartpostalların nasıl tespit edildiği incelenecektir. ayrıca basımı yasak olan kartpostallarla ilgili devletin uyguladığı cezalar da ortaya konulacaktır

bu çalışmada asteraceae familyasına ait cousinia cinsi içerisinde yer alan c. cataonica boiss. & hausskn. türlerinin anatomik, morfolojik, palinolojik ve mikromorfolojik özellikleri ortaya çıkarılarak cinsin taksonomisine katkı sağlaması amaçlanmıştır. c. cataonica ve c. intertexta türlerinin geniş betimi, türlere ait fotoğrafları ve dağılış alanları harita üzerinde verilmiştir. c. cataonica ve c. intertexta türlerinin gövde, yaprak ve midrip özellikleri anatomik olarak çalışılmıştır. anatomik karakterlerden korteks parenkima tabaka sayısı ve sklerantimatik tabaka sayısının önemli olduğu tespit edilmiştir. işık mikroskobu altında polen fotoğrafları çekilerek ekzin, intin, kolpus ve p/e ölçümleri tablo halinde verilmiştir. polen ve aken yüzey ornamentasyonunu tespit etmek için sem mikroskobu kullanılmıştır. her iki türün polen yüzey ornamentasyonu verrukoz-perforat iken, μm2 başına düşen verrukoz sayısı her iki türde farklılık göstermiştir. ayrıca c. cataonica ve c. intertexta türleri aken yüzey ornamentasyonlarında belirgin farklılıklar gözlenmiştir.

dünya çapında enerji ihtiyacının artması ve akabinde ülkemizde kömür madeninin zonguldak havzası’nda bulunması ile birlikte madenlerde nitelikli eleman ihtiyacı ortaya çıkmıştır. bu nedenle ülkemizde bu ihtiyacın giderilmesi amacıyla ilk olarak zonguldak’ta “yüksek maden mühendis mektebi ” açılmıştır. 1931 yılında daha fazla öğrenci yetiştirmenin işsizliğe sebep olacağı gerekçesiyle bu mektep kapatılmıştır. 1937 yılında ise birinci beş yıllık kalkınma planı çerçevesinde yine zonguldak’ta “maden tatbikat başçavuş mektebi” açılmıştır. maden tatbikat mektebi’nin de yine temel amacı ocaklarda çalışabilecek orta dereceli çavuş, başçavuş, messah mühendis ve madenlerde çalışabilecek uzman eleman yetiştirmek olmuştur. bu çerçevede mektepte üç yıl eğitim verilmiş ve madenlerdeki nitelikli eleman ihtiyacı büyük oranda giderilmiştir. bu mektep de üç yıl eğitim verdikten sonra 1940 yılında kapatılmıştır. çalışmamızın temel amacı, yükseköğretim sistemimiz içerisinde zonguldak maden tatbikat başçavuş mektebi’nin üç yıllık eğitim-öğretim dönemini ayrıntısıyla inceleyip ortaya koymaktır

söz konusu makale ankara erimtan arkeoloji ve sanat müzesi koleksiyonunda bulunan jasper taşlı demir yüzük üzerindeki thebai’li sfenks tasvirinden hareketle, viyana sanat tarihi müzesinde bulunan thebai’li sfenks heykeli arasındaki yakın ilişkiyi ortaya çıkarmayı amaçlamaktadır. her iki eserin de, anadolu kökenli ve roma döneminden olmaları yanında ikonografik benzerlikleri ve bu tip eserlerin dünya müzelerindeki diğer benzerleri de bu çalışmada incelenmiştir. thebai’li sfenks ve oidipus mitolojisi konusu da bu çerçevede ele alınmıştır. sonuç olarak, türkiye’de, erimtan arkeoloji ve sanat müzesi’nde 1317 envanter numarasıyla kayıtlı yüzük taşı ve türkiye’den ephesos ören yerinden, 1896 yılında götürülmüş, bugün viyana sanat tarihi müzesinde bulunan 1536 envanter numaralı thebai’li sfenks heykeli arasındaki ikonografik benzerlikten hareketle, oidipus kompleksi diye bilinen, kral oidipus mitolojisine kadar uzanan olaylara ışık tutmak hedeflenmiştir. bu makalede, arkeolojik bir araştırmanın nerelere kadar uzandığı ve bazı uzak yerlerde bulunan iki eser arasında aslında çok yakın ilişkiler olduğu görülmüştür

bu çalışmada, günümüzde katı yağlayıcı olarak yaygın kullanılan mos2 ve grafit tozları aisi1008 çeliğinden imal edilmiş 10 mm çapında ve 20 mm boyundaki numunelere sürme-sıvama metoduyla kaplanmıştır. aşınma ve sürtünme deneyleri için pin-disk tipi tribometre tasarlanmış ve imal edilmiştir. deneyler üç farklı; kuru, yağlı ve yağ + %5 molykote-a katkısı içeren ortam altında gerçekleştirilmiştir. kuru ortamda, mos2 ve grafit kaplamalarının sürtünmeyi sırasıyla ortalama %42 ve %51 oranında azalttığı tespit edilmiştir. mos2 ve grafit kaplaması için yağlı ortamdaki sürtünme katsayıları kuru ortamdakilere göre sırasıyla yaklaşık 10 kat ve 8 kat daha düşük elde edilmiştir. aşınmış yüzeylerin incelemesinde, kuru ortamda aşındırılmış numunelerde kazınma izleri ve bölgesel olarak metal yüzeyler görülmüştür. yağlı ortamda ise, kaplamalar yüzeysel olarak aşınmış ve aşınmış yüzeylerde herhangi bir metal bölge görülmemiştir. %30, %60 ve %95 güvenilirlik değerleri için mos2 ve grafit kaplamaların ömür değerleri istatiksel olarak hesaplanmıştır.

bu çalışma, tekstil sektöründe çalışan mavi yakalı işçilerle yapılan görüşmelerin bulgularını içermektedir. çalışmada, mavi yakalıların emeklilik döneminden beklentileri ve emeklilik kararına etki eden faktörler ile emeklilik sonrası çalışmaya ilişkin görüşleri ve emeklilik dönemine ilişkin plan ve birikim yapma eğilimlerinin açıklığa kavuşturulması amaçlanmaktadır. bu amaçtan hareketle, çalışmaya temel teşkil edebilecek verilerin derlenmesi amacıyla nitel araştırma yöntemi kullanılmış; bu kapsamda tekstil sektöründe çalışan 50 yaş ve üzeri 11 bireyle yarı yapılandırılmış derinlemesine görüşmeler yapılmıştır. görüşmeler sonucunda katılımcıların önemli bir kısmının emekliliği maddi boyutuyla tanımladığı ve dolayısıyla emekliliğe ilişkin bakışın olumsuz algılar etrafında yoğunlaştığı ortaya çıkmıştır. sağlık sorunları yaşama, maddi zorluklar, evle ilgili sorumluluklar ve bakım verilen başka bir aile üyesinin varlığı, çocukların eğitimi gibi faktörlerin varlığı emekliliğe yönelik olumsuz beklenti ve tutumlara işaret ederken; düzenli bir emeklilik gelirine sahip olma, aile ile birlikte daha fazla zaman geçirme ve seyahat etme arzusu emekliliğe yönelik olumlu beklentilere zemin hazırlamaktadır.

orta doğu'ya özgü bir meyve olan nar yüz yıllardır geleneksel tıpta kullanılmaktadır. i̇n vivo ve in vitro çalışmalara göre nar ve nar suyu; artırılmış insülin duyarlılığı, a-glukosidazın inhibisyonu, kolesterolün düşürülmesi ve terapötik hipoglisemik etkilere sahiptir. bu bilgiler ışığında bu çalışma narın kan basıncını düşürme üzerine etkisini belirlemek için yapıldı. pubmed, isi web of sciences ve google akademik veri tabanlarında randomize kontrollü klinik araştırmalar araştırıldı. meta analize 8 randomize kontrollü çalışma dahil edildi. nar uygulamasının bitiminde elde edilen kan basıncı sonuçları değerlendirmeye alındı. narın diastolik kan basıncını düşürme etkisini değerlendirmek için nar ve plasebo grubunun standartlaştırılmış ortalama fark değeri hesaplandığında; bu değerin -0,255 (95% ci: 56,31-87,96) olduğu görüldü. narın sistolik kan basıncını düşürme etkisini değerlendirmek için nar ve plasebo grubunun standartlaştırılmış ortalama fark değeri hesaplandığında; bu değerin -0,160 (95% ci: 16,10-80,65) olduğu görüldü.

bu çalışma türk düşünce hayatının önemli entelektüellerinden biri olan mümtaz turhan’ın, henüz iletişim bilimlerinin türkiye’de bilinmediği yıllarda yaptığı toplumbilim çalışmalarıyla iletişim araştırmalarında üstlendiği öncül rolü konu almaktadır. turhan, 1930’ların türkiye’sinde laboratuvar ortamında yaptığı deneysel çalışmalarla iletişimin sözsüz boyutuna görgül katkılar sağlarken, 1940’larda kitle psikolojisine yönelip kültürlenmeyle iletişim arasındaki ilişkiyi ortaya koyarak erken dönem iletişim çalışmalarının ilk örneklerini vermiştir. sözsüz iletişim çalışmalarında jest ve mimiklerin içinde bulunulan koşullarda izole edilerek ele alınmasının yanlış yorumlanacağını ilk olarak ortaya koyan turhan, kültürlerarası iletişimde de temel belirleyenin kültürel grupların tutum ve tavırlarının olduğunu ileri sürmüş, böylelikle iletişim çalışmalarının gelişimine deneysel katkılar sağlamıştır. bunlara ilave olarak türk modernleşmesinde karşılaşılan problemleri yönetenle yönetilen arasındaki dil ve söylem problemleri bağlamında ele alarak, problemlerin kaynağını iletişim sorunları olarak göstermiştir. tüm bu gerçekler göz önünde bulundurularak kaleme alınan çalışmada, turhan’ın eserleri semptomal okumaya tabi tutulmuş, iletişim bilimlerine doğrudan ve dolaylı katkıları ortaya konularak literatüre katkı sağlamaya çalışılmıştır.

bu çalışmanın amacı; örgüt iklimi ile algılanan örgütsel politika kavramı arasındaki varsayılan ilişkiyi ve etkiyi ortaya çıkarmaktır. bu amaç doğrultusunda keşfedici ve kesitsel bir araştırma yöntemi kullanarak, türkiye’nin üç büyük ili olan, i̇stanbul, ankara ve i̇zmir illerinde kamu sektöründe çalışan 264 katılımcıya kartopu örnekleme yöntemi kullanılarak araştırma ölçekleri ve demografik değişkenleri içeren anket uygulanmıştır. güvenilirliği sağlanan örgüt iklimi ve algılanan örgütsel politika ölçeklerine doğrulayıcı faktör analizi uygulanmıştır. faktörler arasındaki ilişki ve etkiyi görebilmek ve aynı zamanda hipotezleri test etmek amacıyla korelasyon ve regresyon analizleri yapılmıştır. yapılan korelasyon analizi sonucunda, örgüt iklimi ve alt boyutları ile algılanan örgütsel politika ve alt boyutları arasında negatif yönlü yüksek bir ilişki olduğu görülmüştür. yapılan regresyon analizi sonucunda ise, algılanan örgütsel politika düzeyindeki değişimlerin neredeyse yarısının örgüt iklimi algısından kaynaklandığı sonucuna ulaşılmıştır. analizler alt boyutlar arasında da tekrarlanmış, örgüt iklimi alt boyutları ile algılanan örgütsel politika arasında benzer negatif yönlü ilişkiler görülmüştür.

bu çalışmada, karadeniz bölgesi’nde yaşayan eşkina balığının (sciaena umbra) otolit biyometrisi üzerine ilk bilgiler elde edilmiştir. örnekleme mart 2019 ile şubat 2020 tarihleri arasında samsun, ordu, giresun ve trabzon sahillerinde gerçekleştirilmiştir. çalışmada toplamda 182 bireyin (107 dişi, 75 erkek) hem sağ hem de sol otolitleri ölçülmüştür. en küçük otolit uzunluğu 5.35 mm (balık boyu: 11.70 cm - balık ağırlığı:16.43 g), en büyük otolit uzunluğu ise 19.74 mm (balık boyu: 53.1 cm - balık ağırlığı: 2148.1 g) olarak belirlenmiştir. balık boyları ve ağırlıkları ile otolit uzunlukları ve ağırlıkları arasındaki ilişkiler hesaplanmış ve en yüksek ilişki sol otolit uzunluğu ve sol otolit ağırlığı arasında (r2=0.984), en düşük ilişki ise balık ağırlığı ile sol otolit kalınlığı arasında (r2=0.816) hesaplanmıştır. regresyon analizi sonuçlarına göre, balık büyüklüğü ile otolit boyutları arasında yüksek pozitif ilişkiler hesaplanmıştır.

dünyadaki demografik yaşlanma süreci, yaşlıların toplumsal konumunu ve yaşlılık algısını önemli ölçüde değiştirmiştir. yaşlılık olgusunun toplumsal bağlamda algılanış biçimi (yaşla ilgili kültürel normlar, değerler ve rol beklentileri), yaşlı insanların karşılaştıkları sorunlar açısından da belirleyicidir. her şeyden önce toplumdaki yaygın stereotipler, yaşlıların kendilerine dair tutumlarını etkilemektedir. yaşlılığa yüklenen anlamlar, yaşlı insanların yaşam boyunca edindikleri kültürel sermayelerini kullanabilmelerine ve toplumsal uyumuna engel olabilmektedir. özellikle yaşlılara yönelik olumsuz tutumlar, ‘yaşlı ayrımcılığı’ (ageism) ile sonuçlanmaktadır. bu bağlamda, medyanın olumlu tutum oluşturma süreçlerinde etkili olması ve bu yönde farkındalık yaratması beklenmektedir. bu çalışmada, türkiye, rusya ve kırgızistan gazetelerinde yaşlılara yönelik haberlerin sunumu irdelenmiştir. yaşlılığın gazetelerde nasıl yer aldığını değerlendirmek amacıyla tirajı en yüksek gazetelerin, 1 ekim “dünya yaşlılar günü”nü içeren; 24 eylül – 08 ekim 2018 tarihleri arasındaki haberleri taranmış, yaşlılara yönelik haberlerin içerik analizi yapılmıştır. araştırma sonucunda, üç ülkenin yaşlılık algısına yönelik bulguları tartışılmakta ve yaşlı haklarının iyileştirilmesi bağlamında öneriler sunulmaktadır.

bu çalışmada, şanlıurfa'da doğal yayılış gösteren araceae familyası arum l. cinsine ait arum rupicola boiss. var. rupicola ve arum dioscoridis sm. taksonlarının morfolojik ve anatomik özellikleri incelenmiştir. toplanan türler herbaryum standartlarına uygun olarak kurutulmuş ve morfolojik ölçümler yapılmıştır. flora of turkey ile yapılan karşılaştırmada yumru, meyve ve apendiks bakımından farklılıklar görülürken, resimli türkiye florası ile karşılaştırmada ise meyve bakımından farklılıklar görülmüştür. anatomik çalışmalarda parafin yöntemi kesitlerinin yanında el kesitleri de alınmıştır. ekzoderma tabakası arum dioscoridis'te 2-3 sıralı, arum rupicola'da ise 3-4 sıralıdır. arum dioscoridis'te kök korteksi 9-11 sıralı, arum rupicola'da ise 8-10 sıralı parankimatik hücrelerden oluşmuştur. her iki türde endodermisin korteks tarafına bakan çeperleri süberinleşmiştir. her iki taksonda iletim demetleri radyal tiptir. ksilem poliark olup arum dioscoridis'te 6-7 kollu, arum rupicola'da 7-8 kolludur. kökte iletim demetleri, gövdede köşe kollenkimasının bulunması, yaprağın mezofil yapısı ve rafit kristallerin bulunması bu türler için ayırt edici anatomik özellikler olarak tespit edilmiştir.

bu araştırmada, sözlük kullanma ile ilgili araştırmaların eğilimlerinin belirlenmesi amaçlanmıştır. bu amaç doğrultusunda, ulakbim-uvt, asos i̇ndeks, türk eğitim i̇ndeksi tei gibi ve isi web of science , eric, google akademik gibi veri tabanları ile ulusal tez merkezi anahtar sözcükler ile taranmıştır. tarama sonucunda ulaşılan araştırmalar; türüne, yılına, konusuna, yazar sayısına, araştırma yöntem ve desenlerine, örneklemine, veri toplama aracına ve veri analiz yöntemine göre sınıflama formu kullanılarak analiz edilmiştir. araştırma sonucunda, sözlük kullanmaya dair 2019 yılına kadar 57’si makale 10’u lisansüstü tez olmak üzere toplam 67 bilimsel araştırmanın yapıldığı, konuyla ilgili en fazla yayının 2015 ve 2018 yıllarında yayınlandığı tespit edilmiştir. i̇ncelenen araştırmaların daha çok okul sözlüklerini konu edindiği, nitel araştırma desenlerine göre yürütüldüğü ve verilerin toplanmasında doküman analizi, form ve anketin; analiz sürecinde ise içerik analizi ile frekans, t test ve anova istatistiklerinin kullanıldığı sonuçlarına ulaşılmıştır.

edirne ili havsa ilçesine bağlı hasköy ve çevresinde yapılan ilk araştırmalar 1930’lu yıllara kadar gitmektedir. hasköy ve çevresinden birçok buluntu edirne arkeoloji müzesi’ne kazandırılmıştır. buluntuların çoğunluğu roma ve doğu roma imparatorluk dönemlerine tarihlenmektedir. doğu trakya bölgesi, avrupa’nın küçük asya’ya en yakın kara parçası olduğundan via militaris, via egnatia ve kuzey yolu gibi önemli yol güzergâhlarının geçtiği alan olmuştur. roma i̇mparatorluk dönemi’nde doğu trakya bölgesi’nin yollarına bakıldığında, konaklama yerleri ve miltaşları ile düzenlenen via militaris, via egnatia ve kuzey yolu önemli güzergâhlardır. ms 2. yüzyıla ait tabula peutingeriana’ya göre, singidunum’dan (belgrad) başlayarak perinthos (marmara ereğlisi) civarında via egnatia ile birleşen via militaris bölge için en önemli yolların başında gelir. via militaris’in singidunum ile byzantion arasındaki uzunluğu yaklaşık 670 roma mili hesaplanmıştır. via militaris’in güzergâhını gösteren tabula peutingeriana’da hadrianopolis’den sonra hostizo konaklama yeri (mansio) bulunmaktadır. hadrianopolis’den 18 roma mili sonra gelen hostizo’nun yeri kesin konumlandırılamamakla birlikte, genel görüş günümüzdeki havsa olduğudur.

bu çalışmada, panel radyatörler arkasına konulan ışınım yayma katsayıları farklı değerlerde olan malzemelerin ısıl verime etkisi deneysel olarak incelenmiştir. deneylerde 3 cm cam yünü üzerine yapıştırılmış ışınım yayma katsayısı düşük değerde (<0,1) olan alüminyum folyo ile ışınım yayma katsayısı yüksek değerde (>0,9) olan siyah boya ile boyanmış alüminyum folyo yüzeyler kullanılmıştır. radyatör sıcaklığı 45 ve 55°c olarak alınmış ve yüzey ile radyatör arasında 6 cm aralık olacak şekilde deneyler gerçekleştirilmiştir. deneylerde ısıl çiftler kullanılarak radyatör ve yansıtıcı/yutucu yüzey üzerinde farklı yükseklik ve mesafelerdeki sıcaklıklar ölçülmüştür. yapılan deneyler sonucunda, yutucu yüzey kullanıldığında yutucu (mat siyah) yüzey sıcaklığının yansıtıcı (parlak) yüzeyden yaklaşık %15 oranında daha fazla olduğu tespit edilmiştir. bunun yanında yansıtıcı yüzey kullanılması durumunda ise radyatör yüzeyine yakın bölgenin sıcaklığının yutucu yüzey kullanılarak elde edilen sıcaklığa göre yaklaşık %7 oranında daha yüksek olduğu tespit edilmiştir.

bu çalışmada, ii. meşrutiyet döneminde beden eğitimi uygulamalarının öğretim kurumlarındaki yansımaları, kullanılan tesis ve malzemeler ile dönüştürme enstrümanı olarak görülen yayın faaliyetlerinde ortaya çıkan çağdaş dönüşümlerin belirlenmesi ve değerlendirilmesi amaçlanmıştır. nitel araştırma yaklaşımının bir türü olan doküman incelemesi yönteminin kullanıldığı bu çalışma, döneme ait ana kaynaklara dayandırılmıştır. araştırmada elde edilen bulgulara göre; beden eğitimi alanına pedagojik, sosyal darwinist, paramiliter ve biyo-politik bir anlam yüklenerek, beden eğitimi derslerinin dönemin koşullarına uygun olarak neredeyse tüm öğretim kurumlarının müfredatlarında yer aldığı, tesisleşme alanında ve ders aletlerinde i̇sveç jimnastiğine uygun dönüşümlerin yaşandığı bu dönemde, okullarda ve okul dışında yürütülen yaygınlaştırma çabaları yayınlanan süreli eserler ile telif ve tercüme kitaplarda hayat bulmuştur. sonuç olarak, beden eğitimi alanında ii. meşrutiyet öncesinde sınırlı sayıda yürütülen çabalar, tüm güçlüklere rağmen ii. meşrutiyet döneminde yerini niceliksel ve niteliksel olarak çağdaş bir anlayışa bırakmış, böylece cumhuriyet döneminde gerçekleştirilecek yeni reformların altyapısı da hazırlanmıştır

tanakh, yeni ahit ve kur’ân-ı kerîm semitik dillerde yazılmış olmalarına rağmen sadece semitik halklar tarafından okunmakla kalmamış neredeyse bütün dünyada bu metinlere inanan pek çok kişi olmuştur. semitik metinlerde tinsel varlıkların insanların hayatlarına, insanların da tinsel varlıkların hayatlarına müdahale edebildikleri anlatılmaktadır. i̇nsanların algı ve tutumları, inanmakta oldukları kutsal metinlerin anlatımları doğrultusunda şekillenir. bu bağlamda insanlar sağlıklarının, refahlarının, başarılı veya başarısız olmalarının metinlerde anlatılan tinsel varlıklar tarafından etkilenebilir olduğuna inanmaktadırlar. semitik metinlerde anlatılan tinsel varlıklar, genel olarak iyilik, güzellik ve yardımseverlik kavramlarıyla özdeşleştirilen melekler ile kötülük, uğursuzluk ve zarar verme ile özdeşleştirilen cinler olarak ikiye ayrılmıştır. ancak bazı metinlerde düşmüş meleklerden de bahsedilmektedir. semitik metinlerde, tinsel varlıkların yaratıldıkları, kendi iradeleri doğrultusunda davranış sergilemekle birlikte her dilediklerini gerçekleştiremedikleri, ölümlü ve sonlu olup yargılanarak cezalandırılabildikleri veya ödüllendirilebildikleri anlatılmaktadır. dolayısıyla semitik metinlerdeki tinsel varlıklar hiçbir zaman tanrı karakteri kazanamamışlardır.

kentleşme, birçok kaynak üzerinde olduğu gibi korunan alanlarda da çeşitli etkilere yol açabilmektedir. bu etkiler korunan alanlar çevresindeki kullanımlara bağlı olarak farklılık gösterebilir. hızlı kentleşmeye bağlı olarak denizli kent merkezine yaklaşık 20 km uzaklıkta bulunan pamukkale özel çevre koruma bölgesi (öçkb)’nin alan içerisindeki ya da çevresindeki kullanımlardan kaynaklı çeşitli çevre sorunlarından olumsuz etkilendiği düşünülmektedir. bu araştırmanın amacı ulusal ve uluslararası boyutta önem taşıyan pamukkale öçkb’nde çevredeki alan kullanımları ile ziyaretçilerden kaynaklanan çevre sorunlarının belirlenmesidir. bu amaçla pamukkale öçkb ve çevresi ile ilgili yapılan gözlem ve incelemelerin yanı sıra, alanı ziyaret eden yerli turistlere yönelik, standart formlar aracılığıyla, karşılık görüşme yolu ile yerinde anket (400 kişiye) uygulanmıştır. elde edilen tüm verilerden yararlanılarak, çevre sorunlarının olumsuz etki var/yok şeklinde değerlendirildiği “etkileşim matrisi” oluşturulmuş, alanın koruma/kullanma dengesinin sağlanması temelinde, belirlenen çevre sorunlarının etkilerinin azaltılması veya sorunun kaynağında çözülmesine yönelik bazı öneriler geliştirilmiştir.

bu araştırmanın amacı sınıf öğretmenlerinin ilköğretim 4. sınıf sosyal bilgiler dersi öğretme-öğrenme sürecinde kullanmak üzere öğretim tekniklerinin seçimine yönelik yeterlik algılarını belirlemek ve öğretim tekniklerini uygulama durumlarına yönelik görüşlerini almaktır. araştırma bir karma yöntem çalışması olup, çeşitleme (üçgenleme) deseni kullanılarak yürütülmüştür. araştırmanın nicel verileri, fırat-durdukoca, yardımcıel, beşeren ve özbek (2017) tarafından geliştirilen “öğretmen adaylarının öğretim tekniklerini seçme yeterliklerine i̇lişkin algı ölçeği” kullanılarak; nitel verileri ise yarı yapılandırılmış görüşme tekniği kullanılarak toplanmıştır. araştırmanın sonucunda, öğretmenlerin; sosyal bilgiler dersi öğretim uygulamaları için öğretim tekniklerinin seçimine yönelik yeterlik algılarının yüksek olduğu, derslerinde sıklıkla öğretmen merkezli öğretim tekniklerini kullanmayı tercih ettikleri, öğretim strateji, yöntem ve teknik kavramlarına yönelik kavram kargaşası içinde oldukları tespit edilmiştir. ayrıca araştırmada öğretmenlerin; öğretim tekniklerinin seçiminde öğretmen kılavuz kitaplarının kendilerini sınırlandırdığını, sosyal bilgiler dersinde kullanmak üzere etkili öğretim tekniklerinin seçimine yönelik mesleki gelişim ihtiyacı duymadıklarını ifade ettikleri sonuçlarına da ulaşılmıştır.

dijital oyun bağımlılığı ergenler için ciddi bir risk oluşturmaktadır. bu nedenle bu kavramın ergenlerde araştırılması önemlidir. bu araştırma ergenlerde internette amaçsız gezinme ile dijital oyun bağımlılığı arasındaki ilişkide anksiyetenin aracı etkisini incelenmiştir. araştırma 323’ü %49.1 kız, 335’i %50.9 erkek olmak üzere 658 ergen üzerinde yürütülmüştür. katılımcıların yaşları 12 ile 19 arasında değişmekte olup, yaş ortalamaları 13.61’dir. veriler beck anksiyete ölçeği, ergenler için oyun bağımlılığı ölçeği ve kişisel bilgi formu ile elde edilmiştir. değişkenlerin normallik varsayımlarını karşıladığı tespit edildikten sonra analize geçilmiştir. araştırmada tarama modeli kullanılmış ve değişkenler arasındaki ilişki aracılık testi ile analiz edilmiştir. araştırmada internette amaçsız gezinmenin dijital oyun bağımlılığını ve anksiyeteyi pozitif yönde anlamlı şekilde yordadığı tespit edilmiştir. aynı zamanda anksiyetenin dijital oyun bağımlılığını anlamlı şekilde yordadığı görülmektedir. i̇nternette amaçsız gezinme ile dijital oyun bağımlılığı arasındaki ilişkide anksiyetenin kısmi aracılık ettiği tespit edilmiştir. elde edilen bulgular alan yazın ışığında tartışılmış ve araştırmacı ve uygulamacılara önerilerde bulunulmuştur.

tarımsal faaliyetler, yaşayan hayvan ve bitkileri ifade eden canlı varlıkların hasadı sonucu tarımsal ürünlere veya farklı canlı varlıklara dönüştürülmesi işlemidir. büyük ve orta boy i̇şletmeler için finansal raporlama standardı kamu gözetimi muhasebe ve denetim standartları kurumu tarafından hazırlanarak yürürlüğe girmiş bulunmaktadır. son değişikliklerle birlikte bağımsız denetime tabi olmayan işletmeler de isteğe bağlı olarak büyük ve orta boy i̇şletmeler için finansal raporlama standardı’nı uygulayabileceklerdir. bu çalışmada büyük ve orta boy i̇şletmeler için finansal raporlama standardı’ nda yer alan tarımsal faaliyetler incelenmektedir. tarımsal faaliyetlere ilişkin muhasebeleştirme ve ölçüm tasarlanmış örnek uygulamalar ile açıklanarak diğer uygulamalar ile benzerlikleri ve farklılıkları ortaya konulmaktadır. büyük ve orta boy i̇şletmeler için finansal raporlama standardı ve türkiye finansal raporlama standardı arasındaki benzerlikler dikkat çekicidir. büyük ve orta boy i̇şletmeler için finansal raporlama standardı ile muhasebe sistemi uygulaması genel tebliği ve vergi usul kanunu arasında farklılıklar vardır.

uluslararası rekabetteki yoğunlaşma ve ülkelerin yeni uluslararası iş bölümünde seçtikleri pozisyonlar, firmaların üretim kararları üzerinde etkili olmaktadır. rekabetçiliğin zorladığı yenilikçilik ancak uygun yatırım iklimi ve yeterli ar-ge harcamasıyla olanaklı hale gelmektedir. ar-ge harcamasını yeterli miktar ve uygun biçimde gerçekleştiren ülkelerin, diğer ülkelere teknoloji transferi olumlu yönde gelişmektedir. ar-ge harcamalarının ülkenin teknoloji transfer gücünü arttıracak biçimde sonuçlar doğurabilmesi için harcama miktarı kadar harcamanın kaynak ve niteliği de önem arz etmektedir. bu çalışmada türkiye’de 1990-2012 yılları arasında toplam ar-ge harcamaları (gerd), özel kesim ar-ge harcamaları (berd) ve kamu kesimi ar-ge harcamaları (goverd) ile makina ihracatı arasındaki ilişki araştırılmıştır. çalışmada otoregresif dağılım gecikmesi testi (adl) uygulanmıştır. çalışma sonucunda özel kesim ar-ge harcamaları (berd) ve toplam ar-ge harcamaları (gerd) değişkenleri ile makina ihracatı arasında anlamlı bir ilişki varken kamu kesimi ar-ge harcamaları (goverd) değişkeni ile makina arasında anlamlı bir ilişki bulunamamıştır.

bu çalışmada, van iline bağlı kurumlarda mühendis,mimar ve çevre düzenlemecisi olarak görev yapan uygulayıcılarla van da 2011 yılında gerçekleşen deprem sonrasi bina ve çevre düzenlemelerinde engelli ve yaşlılara dönük yapılan düzenlemeler konusunda görüşmeler gerceklestirilip, mevcut durumun betimlenmesi amaçlanmiştir.arastirmanin çalışma grubunu, 2015-2016 yılında bölgede çalışan yaşları 24-44 arasında değişen 15 kişi oluşturmaktadır.(mühendis :8，mimar:5，çevre düzenlemeci:2). uygulayıcıların görüşlerinin belirlenmesinde nitel araştırma yaklaşımına dayalı yarı yapılandırılmış görüşme yöntemi uygulanmıştır. araştırma sonucunda elde edilen bulgular, uygulayıcıların engelli ve yaşlıların ihtiyaçlarının farkındalığına ilişkin görüşleri , uygulayıcıların özel mülkiyetin engelli ve yaşlılar için uygunluğuna ilişkin görüşleri ，uygulayıcıların okul binalarının engelli ve yaşlılar için uygunluğuna ilişkin görüşleri ，uygulayıcıların hastane binalarının engelli ve yaşlılar için uygunluğuna ilişkin görüşleri olmak üzere 4 ana temada toplanmıştır. araştırma sonuçlarına gore deprem sonrasında yapılan binalarda çağdaş yaşam standartlarında düzenlemelerin arzu edilen seviyede olmadığı görülmektedir .

i̇nsanların herhangi bir sebeple yer değiştirmeleri kısaca göç kavramıyla kodlanmaktadır. bu açıdan bakıldığında her ne kadar gerekçesi farklı olsa da turizm de bir çeşit göç formu olarak değerlendirilmektedir. bu nedenle göç ve turizm kavramları birbirleriyle yakından ilişkilidir. bu çalışmanın amacı göç-turizm ilişkisini kars ili özelinde teorik olarak analiz etmektir. yapılan analizde kars’ın batı illerine yoğun bir şekilde verdiği göçün ancak kentin turizm potansiyelinin harekete geçirilmesiyle durdurulabileceği vurgulanmıştır. çünkü diğer sektörlerdeki geri kalmışlık göçün bizatihi kaynağını oluşturmaktadır. bu yüzden kars’ın sosyo-ekonomik gelişmesini sağlayacak olan, tarım ve hayvancılıktan ziyade turizm sektörüdür. bu sektörün canlanması beraberinde diğer sektörlerin de gelişmesini sağlayacaktır. çünkü turist sayısındaki artış, konaklama, ulaşım, yöresel ürün ticareti vb. alanlarda ciddi bir ekonomik canlılık yaratacaktır. sonuç olarak alternatif turizmdeki gelişmelere bağlı olarak kars’ın kış turizmi başta olmak üzere diğer turizm alanlarında sahip olduğu potansiyeli harekete geçirmesi, göçü önemli ölçüde durduracaktır.

çalışmada kimyasal gübre kullanımını azaltmak ve doğal kaynaklı toprak düzenleyiciler ile yeterli verim ve kaliteye ulaşmak amaçlanmıştır. 2019 yılında amik ovası koşullarında tesadüf bloklarında bölünmüş parseller deneme desenine göre yürütülen bu çalışmada pamukta (gossypium hirsutum l.) bazı verim ve kalite öğeleri incelenmiştir. denemede ana parsellere toprak düzenleyiciler (leonardit ve zeolit, 1000 ve 2000 kg ha-1), alt parsellere farklı azot dozları (0, 5, 10, 15, 20 kg ha-1) yerleştirilmiştir. i̇ncelenen özellikler içerisinde bitki boyu, odun dalı sayısı, meyve dalı sayısı, koza sayısı, koza kütlü ağırlığı, lif inceliği, mukavemet ve 100 tohum ağırlığı her iki faktörden de etkilenmemiş, ortalamalar arasındaki fark istatistiki olarak önemsiz bulunmuştur. farklı azot dozları yalnızca çırçır randımanı üzerinde istatistiki öneme sahipken, verim ve lif uzunluğunda her iki faktörün interaksiyonu gözlemlenmiştir. doğal kaynaklı toprak düzenleyicilerin sürdürülebilir tarım hususunda potansiyeli ortaya konmuştur.

anadolu topraklarında yazılı yayın esaslı müzik basın süreci, osmanlı devleti ile başlamıştır. bu dönemde müzik üzerine çok sınırlı sayıda gazete ve dergi yazıları çıkarılmıştır. eski harfli ilk türkçe müzik dergisi âlem-i musiki ise 1 ekim 1919 tarihinde bursa’da yayımlanmaya başlamıştır. editörlüğü ve başyazarlığı, mehmed baha pars tarafından üstlenilen dergi, on altı sayı çıkarılabilmiştir. âlem-i musiki dergisi, bursa’da çıkan ilk ve kapsamlı müzik yayını olma özelliğiyle hem türkiye hem de bursa’nın bu alanda kaynak bilgi ve çalışmalarının yer aldığı tek eserdir. dönemin müzik anlayışı ile musikişinaslara (müzik sever, müzik ile uğraşan, müzisyen) bakış açısının tespit edilebilmesi ve değerlendirme yapılabilmesi amacıyla “menâkıb-ı mûsikîşinâsân” başlıklı yazı dizisi üzerinden bir inceleme yapılmıştır. derginin muhtelif sayılarından olmak üzere musikişinaslarla ilgili toplam on iki adet yazı tespit edilmiş ve incelenmiştir. musikişinaslar hakkında bilgi veren dergi yazılarından hareketle, bursa özelinde ülkenin bu döneme ait müzik kültürü, algısı ile ilgi seviyesi ortaya çıkarılmaya çalışılmıştır.

bu çalışmanın amacı, tüketicilerin yaş sebze meyve tedarik kanalı seçimi ve bunları seçmelerinde etkili olan faktörlerin ortaya konulmasıdır. çalışma kapsamında tokat ili kentsel alanındaki hane halkı ile yüz yüze görüşmelerden elde edilen veriler kullanılmıştır. çalışmada, tüketicilerin yaş sebze meyve tedarikinde süpermarket, market, manav, semt pazarı alternatiflerinden hangisini tercih ettikleri ve bu seçimde etkili olan kriterlerin (uygun fiyat, taze ürün, kaliteli ürün, çeşitli ürün, kolay ulaşım, istenilen miktarda alabilme, toplu alışveriş, park olanakları, organik ürün, ürünü seçerek alma, alışkanlık, servis imkanı, her mevsimde bulabilme, temizlik) tüketici tercihindeki önemlilik derecesi analitik hiyerarşik süreç yöntemi ile belirlenmiştir. elde edilen bulgular doğrultusunda tüketicilerin en çok temizliğe (0,125) dikkat ettiği, ikinci olarak ise ürünü seçerek almaya (0,093) önem verdiği belirlenmiştir. yaş sebze meyve tedarikinde ise süpermarketin %40' lık değer ile ilk sırada, semt pazarının ise %22 ile ikinci sırada yer aldığı gözlemlenmiştir.

bu çalışmada amacımız, total diz artroplastisinde periartiküler enjeksiyonun ameliyat sonrası ağrı kontrolündeki etkilerini araştırmak ve deneyimlerimizi paylaşmaktır. materyal ve metod: çalışmamıza mart 2013-aralık 2015 tarihleri arasında diz osteoartriti tanılı, tda elektif cerrahisi geçiren 110 hasta dahil edildi. hastalara implantasyondan sonra 20 ml %0,5 bupivakain hc1 (toplam 100 mg) periartiküler enjeksiyon uygulandı. hastaların postoperatif ağrı düzeyleri görsel analog skalası (visuel analog scala, vas) ile postoperatif 30 dk ve 1, 2, 4 ve 6. saatlerde değerlendirildi. ağrı şikâyeti olan hastalara tek doz petidin hc1 0,1 mg / kg im yapıldı. bulgular: hastaların yaş ortalaması 64, en genç hasta 53, en yaşlı hasta 72 yaşında idi. kadın hasta sayısı daha fazla idi. vücut kitle indeksi (vki̇) ortalaması 24 bulundu. hastaların vas değerleri ortalamaları 30. dk’da 3.9, 1. saatte 4.3, 2. saatte 4.5, 4. saatte 5.3, 6. saatte ise 6.1 idi. sonuç: tda sonrası periartiküler bupivakain enjeksiyonunun postoperatif analjezi sağladığını göstermektedir.

motivasyonel yönelimler ve zor durumlarda sergilenen metabilişsel adaptasyonlar, öğrencilerin akademik başarısını etkileyen iki önemli faktördür. bu araştırmanın amacı, sağlık bilimleri enstitüsü'ne devam eden doktora öğrencilerinin motivasyonel yönelimleri, metabilişsel adaptasyonları ve akademik başarıları arasındaki ilişkiyi incelemektir. 139 öğrenci ile yapılmış bu çalışmada, modifiye edilmiş archer'ın sağlık profesyonelleri motivasyon ölçeği, pozitif metabiliş ve pozitif meta duygular ölçeği ve performans değerlendirme formları kullanılmıştır. bu çalışmada, metabilişsel adaptasyonları yüksek olan doktora öğrencilerinin takıntılı davranışları ve duyguları ortadan kaldırmaya yönelik kendine güven duyma düzeylerinin performansa yönelik hedef yönelimlerine, akademik yabancılaşma ve yüzeysel öğrenme stratejilerini kullanma durumuna göre anlamlı olarak farklılaştığı bulunmuştur. kendi duygu ve düşüncelerini ipucu olarak kullanma, ani reaksiyonu kısıtlama, problem çözmeye yönelik kendine güven duyma, esnek ve gerçekleştirilebilir hedefler hiyerarşisi oluşturmaya yönelik kendine güven duyma düzeylerinin akademik yabancılaşma, metabilişsel öğrenme stratejilerini kullanma ve içsel kontrol düzeylerine göre anlamlı olarak farklılaştığı (p

i̇hracat, işletmeler için yeni pazarlarda faaliyet göstermek, büyümek ve riski dağıtmak amacıyla kullanılan en yaygın uluslararasılaşma stratejilerinden biridir. i̇hracat performansı ise genel anlamda işletmelerin ihracat yoluyla elde ettikleri başarıyı ifade etmektedir. i̇hracat performansı, uluslararası literatürde uzun zamandır üzerinde çalışılan bir konudur. bu çalışmanın amacı; dünyada 2000-2018 yılları arasında, ihracat performansı konusunda üretilmiş olan akademik çalışmaları bibliyometrik analiz yöntemi ile incelemek ve ihracat performansı konusunun tematik gelişimini bilimsel haritalama yolu ile elde etmektir. araştırmanın örneklemi 2000-2018 yılları arasında web of science (wos) veritabanında yayınlanmış, başlığında ‘export performance’ kavramı yer alan akademik yayınlardır. 2000-2018 yılları arası 19 yıllık dönem, 2000-2009, 2010-2018 olarak 2 periyoda bölünmüş, ihracat performansı kavramının bu periyotlar içerisinde hangi kavramlar ile birlikte çalışıldığı, hangi kavramların hangi dönemlerde ortaya çıktığı, hangi dönemlerde ana konu haline geldiği, hangi dönemlerde azaldığı ve nasıl bir değişim gösterdiği bilimsel haritalama yöntemi ile elde edilmiştir.

cerrahi menopozun hastaların psikolojik durum ve cinsel fonksiyonlara etkisi ve tedavisi halen tartışmalıdır. bu amaçla transabdominal histerektomi ve bilateral salpingooferektomi (tah+bso) geçiren hastalarda oral ve transdermal östrojen tedavilerinin psikolojik durumlar ve cinsel fonksiyonlar üzerine etkilerini karşılaştırdık. çalışmamızda benign endikasyonlarla tah+bso yapılan 52 hasta rastgele randomizasyonla üç gruba ayrıldı. ameliyattan 12 hafta sonra 18 hastaya oral östrojen (grup 1), 17 hastaya transdermal östrojen (grup 2) başlandı. 17 hastadan oluşan kontrol grubuna (grup 3) tedavi verilmedi. hastalara ameliyattan önce, 12 ve 28 hafta sonra beck depresyon i̇ndeksi (bdi) ve kadın cinsel fonksiyon i̇ndeksi (fsfi) uygulandı. oral grupta tedavi sonrası psikolojik durumlar ve cinsel fonksiyonlar üzerine olumlu yanıt gözlenirken transdermal grupta değişiklik gözlenmedi. kontrol grubunda ameliyat öncesi ve sonrası arasında değişiklik olmadı. bu sonuçlarla çalışmamızda cerrahi menopozun hastaların psikolojik durum ve cinsel fonksiyonları üzerine değişiklik görülmezken oral östrojen tedavisinin olumlu etkileri görülmüştür.

bu çalışmada, otojen hamstring tendon grefti kullanılarak ön çapraz bağ (öçb) rekonstrüksiyonu yapılan hastalarda, transtibial (tt) ve anteromedial portal (amp) tekniklerin fonksiyonel sonuçlarının karşılaştırılması amaçlanmıştır. gereç ve yöntemler: 2010-2018 yılları arasında, tt ve amp teknik ile öçb rekonstrüksiyonu yapılan toplam 80 hasta çalışmaya dahil edilmiştir. hastaların 40 tanesi tt teknik ile 40 tanesi amp teknik ile ameliyat edildi. hastaların ameliyat sonrası takiplerinde, diz hareket açıklığı (fleksiyon- ekstansiyon), eklem kararlılık testleri (lachman, ön çekmece, pivot-shift testleri) ve fonksiyonel skorları (ikdc, lysholm, cincinnati and tegner diz skorları) kaydedildi. bulgular: her iki grup için ameliyat öncesi ve ameliyat sonrası yapılan ölçümler arasında istatistiksel olarak anlamlı fark bulunmuşsa da, tt ve amp grupların birbirleri ile karşılaştırılmasında, diz hareket açıklığı, kararlılık ve fonksiyonel skorların sonuçları açısından fark bulunmadı. sonuç: her iki grup için, otojen hamstring tendon grefti ile yapılan artroskopik öçb rekonstrüksiyonunun erken fonksiyonel sonuçları tatmin edici ve benzerdir.

bu araştırmada otoriter ve diyalojik söylem tiplerinin fen bilgisi öğretmen adaylarının elektriklenme kavramına yönelik argüman gelişimine etkisi incelenmiştir. araştırmaya türkiye’nin batısında yer alan bir üniversitenin birinci sınıf düzeyinde öğrenim görmekte olan 26 öğretmen adayı katılmıştır. araştırma argümantasyon ve dilsel pratiklerin fen sınıfları içerisinde kullanımına yönelik eğitim alan bir öğretmen tarafından genel fizik laboratuvarı ii dersinde gerçekleştirilmiştir. araştırmada veri toplama aracı alarak gözlem kullanılmıştır. gözlemin konusu olan küçük grup ve büyük grup tartışmasında ortaya çıkan dilsel söylemlerin belirlenmesi için ses kayıt cihazından yararlanılmıştır ve elde edilen veriler söylem analizine tabi tutulmuştur. söylem analizinde scott, mortimer ve aguiar (2008) tarafından ortaya konulan otoriter ve diyalojik söylem tiplerinden yararlanılmıştır. elde edilen bulgular neticesinde küçük grup ve büyük grup tartışmalarında kullanılan farklı söylem tiplerinin fen bilgisi öğretmen adaylarının elektriklenme kavramına yönelik argüman gelişimine katkı sağladığı söylenebilir.

bu çalışma da domateslerde bakteriyel solgunluk hastalığı ile kimyasal mücadeleye alternatif olarak bitki büyüme düzenleyici kökbakterilerinin (pgpr) kullanılma olanakları araştırılmıştır. adana, antalya, hatay, osmaniye, mersin ve muğla illerinden temin edilen 39 farklı toprak örneğinden 499 adet aday pgpr bakteri izolatı elde edilmiģtir. bu izolatlar arasında en fazla fosforu çözme, azotu bağlama özelliklerine sahip 30 izolat aday pgpr olarak seçilmiģ olup, bu izolatlar arasında en etkili olan sekiz izolatın bakteriyel solgunluk hastalığını baskılayabilme potansiyelleri in vivo saksı çalışmaları ile belirlenmiştir. saksı çalışmalarında y1.6.7 ve n6.6.21 kodlu pgpr izolatları hastalık gelişimini sırasıyla ortalama % 38 ve % 54 oranında azaltmıştır. saksı çalışmaları sonucunda en etkili bulunan 2 izolat ve kombinasyonu ile tarla çalışmaları yürütülmüştür. y1.6.7.+n6.6.21 kodlu pgpr uygulamasının domates bitkilerinde hastalık ģiddetini tarla koşullarında ortalama % 43 oranında azalttığı belirlenmiştir. pgpr izolatları hastalıkla bulaşık bitkilerde bitki gelişimini (bitki boyu ve gövde çapı) çeşitli oranlarda artırmıştır

araştırma sağlık yönetimi bölümü öğrencilerinin tamamlayıcı ve alternatif tedavi (tat) yöntemlerini kullanma durumlarını değerlendirmek amacıyla planlanmıştır. gereç ve yöntem: tanımlayıcı araştırma ilkelerine uygun olarak yapılan çalışma 25 mayıs-15 haziran 2017 tarihleri arasında yürütülmüştür. araştırmanın evrenini 216 birey oluşturmaktadır ve gönüllü 190 öğrenci araştırma kapsamına alınmıştır. araştırmanın verileri, “bilgi toplama formu” kullanılarak yüz yüze görüşme yöntemiyle toplanmıştır. verilerin değerlendirilmesinde; sayı, yüzdelik, ki-kare testi kullanılmıştır. bulgular: öğrencilerin %43,7’si 18-20 yaş grubunda, %72,6’sı kadın olup, %89,5’ i tamamlayıcı ve alternatif tedavileri kullanmaktadır. öğrencilerin %42,5’inin beden ve zihin tedavilerini, %34,5’inin vücut terapilerini, %12,4’ünün alternatif ve medikal sistemleri ve %10,4’ünün enerji tedavilerini kullandıkları tespit edilmiştir. bu yöntemleri %55,9’ unun internet, %33,5’ inin arkadaş ve %12,4’ünün ise akraba/komşu aracılığıyla öğrendikleri/duydukları belirlenmiştir. sonuç: öğrencilerin %94,7’ si tat konusunda daha önce hiç eğitim almamıştır ve %81,8’ i eğitim almak istediğini ifade etmiştir. tat yöntemleri kullanmada internet yönlendirmesi ön plana çıktığından; öğrencilere yönelik eğitimlerin fayda sağlayacağı düşünülmektedir.

son yıllarda kamu yapılarına giderek daha fazla önem verildiği ve bazı olumlu tasarım kararları alındığı görülmektedir. bu çalışmada, öncelikle adana’da iki belediye binasına ait yarışma projelerinin önerileri incelenmiş, daha sonra “adana orman i̇şletme müdürlüğü (aoi̇m) yönetim binası” ayrıntılı olarak analiz edilmiştir. bu binaların tasarımlarında, “kullanışlılık/işlevsellik” ana ilkesinden hareketle, mekânların işlevsel olarak ihtiyaca cevap vermesi ana amaç olmuştur. binaların mekânsal kurgusu için kullanıcı, eylem, donatı, çevre koşulları etkileşimi, boyut, yönlenme vb. kriterler tasarımda etkili olmuştur. analizler sonucunda, kullanıcıların nitelikleri ve organizasyon biçimi temel alınarak tüm mekânlarda yön, manzara, havalandırma, gün ışığı vb. koşullarından optimum yararlanma sağlanmıştır. bu yapıların iç ve dış mekân kurgusunda “yerel yönetim” kavramına bağlı olarak, tüm düzeylerde mekânsal oluşum ve sürekliliğinin çözümlenmiş olduğu ve tasarımcıya sunulan olanaklar çerçevesinde resmi yönetim binalarından olası beklentilerin büyük ölçüde karşılandığını söylemek mümkündür.

bu çalışmada, i̇zmir ili satsuma mandarini yetiştirilen alanlarda bulunan turunçgil nematodunun (tylenchulus semipenetrans) (cobb, 1913) yayılışı, bulaşıklılık oranları ve popülasyon yoğunlukları saptanmıştır. araştırmanın materyalini i̇zmir ilinde satsuma mandarini yetiştirilen ilçelerden alınan toprak örnekleri, bitki materyalleri ve nematodlar oluşturmuştur. i̇zmir ilinde 10 ilçedeki 178 satsuma mandarini alanından alınan toprak ve kök örnekleri analiz edilmiştir. turunçgil nematodu ile bulaşıklılığın i̇zmir iline bağlı ilçelerden selçuk’ta %97,30; menderes’te %94,83; seferihisar’da %75,47; karaburun’da %75,00; urla’da %50,00; bunların dışında kalan diğer 5 ilçede ise (balçova, güzelbahçe, narlıdere, menemen, torbalı) %100,00 olduğu bulunmuştur. bu sonuçlara göre survey alanının %89,33’ünün bulaşık olduğu tespit edilmiştir. turunçgil nematodunun 2. larva dönemi ve erkek bireylerinin 100 g topraktaki popülasyon yoğunlukları balçova’da 543; güzelbahçe’de 880; narlıdere’de 246; karaburun’da 120; menderes’te 707; menemen’de 407; seferihisar’da 248; selçuk’ta 1436; torbalı’da 740 ve urla’da 290 birey olarak saptanmıştır.

allah’ın varlığı ve mahiyeti konusu i̇slam düşüncesinin önemli problemlerinden biridir. kainatı yaratan ve yönetenin, duyularla idrak edilemese de şüphe yok ki zihnin dışında bir varlığı bulunmaktadır. o’nun zâtının ve mahiyetinin duyularla algılanamayışı sebebiyle i̇slam düşünürleri allah’ı tanımak için büyük ölçüde kur’ân’da o’na nispet edilen kavramlardan hareket etmişlerdir. temel çıkış noktaları aynı olsa da çeşitli sebeplerle birbirinden farklı görüşler ileri sürülmüş, derin fikir ayrılıkları gün yüzüne çıkmıştır. tanrı tasavvurunun yapısal özellikleri aslında insanın bizatihi kendisinin ve hayata ve tabiata bakışının temelinde yatan en önemli belirleyici unsurdur. bu makalede, i̇slam düşüncesi’nin oluşum sürecinde (tedvin dönemi) ortaya çıkan belli başlı temel iki ekol olan ehl-i rey ve selefiyye olarak isimlendirebileceğimiz görüşler ışığında tanrı kavramı ele alınacak ve bu görüşlerin ortaya çıkardığı problemler ve çözüm yolları günümüzle de irtibatlandırılmaya çalışılarak eleştirel bir tarzda işlenmeye çalışılacaktır.

1929 yılında dünya ekonomik buhranının patlak vermesi, genç türkiye cumhuriyeti’ni de etkilemiş ve yeni arayışlara itmiştir. bu arayışlardan birisi de çok partili hayata geçilerek hükümetin özellikle ekonomik politikalarının muhalif bir parti tarafından denetlenmesi oluşturmuştur. bu amaçla mustafa kemal ve arkadaşları tarafından serbest cumhuriyet fırkası(=scf)’nın kurulması kararlaştırılmış, genel başkan olarak da fethi okyar düşünülmüştür. fethi okyar’ın endişelerinin giderilmesinden sonra da yeni parti ağustos 1930’da kurulmuştur. yeni partinin kurulması başlangıçta cumhuriyet halk fırkası (=chf) tarafından memnuniyetle karşılanmışsa da ilerleyen aylarda bu durumdan hiçte memnun kalmadığı anlaşılmaktadır. yurt içinde, hem mülki amirlere hem de chf taşra teşkilatına gönderilen yazılarda scf’ yakından takip edilmiştir. taşraya gönderilen yazılarda da bu memnuniyetsizlik vurgulanmıştır. diğer yandan yurt dışında scf ile alakalı basında çıkan makaleler dışişleri bakanlığı marifetiyle chf genel sekreterliğine sunulmuştur bu araştırmada chf’nin yeni partiyi hem yurt içinde hem de yurt dışında nasıl yakından takip etmiş olduğu, başbakanlık cumhuriyet arşivi belgelerinden yararlanılarak ortaya konulmaya çalışmıştır.

bu çalışmanın amacı, ortaöğretim düzeyindeki kız öğrencilerin toplumsal cinsiyete dayalı meslek seçimi tutumlarını ölçen bir ölçek geliştirmektir. çalışma gereği, ankara’da farklı sosyo-ekonomik düzeydeki liselerde 9-12. sınıfta okuyan ve çalışmaya katılmayı kabul eden kız öğrencilerden veri toplanmıştır. öncelikle, 259 öğrenciden veri toplanarak pilot uygulama gerçekleştirilmiştir. ölçeğin geçerlik çalışmaları kapsamında açımlayıcı faktör analizi ve doğrulayıcı faktör analizi yapılmıştır. açımlayıcı faktör analizi sonuçları toplumsal cinsiyete dayalı meslek seçimi tutum ölçeğinin (tcdmstö) toplam varyansın % 60.019’unu açıklayan, 24 maddelik, 7 faktörlü bir yapıya sahip olduğunu ortaya koymuştur. doğrulayıcı faktör analizi sonuçları 7 faktörlü yapıyı desteklemiştir. ölçeğin güvenirliği iç tutarlık katsayısı ve test tekrar test teknikleri ile değerlendirilmiştir. ölçeğin iç tutarlık katsayısı .853 olarak bulunmuştur. testin tekrarı yoluyla iki uygulamadan elde edilen veriler arasındaki korelasyon .812 olarak bulunuştur. çalışma sonucunda, ölçeğin ortaöğretim düzeyindeki kız öğrencilerin toplumsal cinsiyete dayalı meslek seçimi tutumlarını geçerli ve güvenilir olarak ölçebildiği sonucuna varılmıştır.

anadolu beylikleri ve erken osmanlı devirlerinin ürünleri olan “milet i̇şi” seramikler hakkında yapılan birçok çalışma ve kazılarda elde edilen seramikler sayesinde bu seramiklerin hamur, teknik, renk, astar, sır vb. özelliklerini tanımlayabilmekteyiz. fakat henüz “milet i̇şi” seramiklerde kullanılan formları birada veren bir çalışma bulunmamaktadır. bu nedenle, bu alandaki boşluğu doldurma maksadı ile hazırladığımız bu çalışmada “milet işi” seramiklerde kullanılan formlar değerlendirilerek, bir form tipolojisi oluşturmak amaçlanmıştır. bu tipolojiyi oluşturabilmek için “milet işi” seramiklerle ilgili hazırlanmış bütün kaynaklara ulaşılmaya çalışılmış ve yayınlanmış çalışmalar üzerine odaklanılmıştır. bugüne kadar hazırlanmış, “milet işi” seramiklerin formları hakkında bilgi veren ve özellikle eserlerin çizimlerinin yer aldığı çalışmalar referans alınmıştır. bunun sebebi ise eserlerin sadece fotoğraflarının verildiği yayınlardan seramiklerin formlarını tanımlamanın zorluğudur. çalışmamız kapsamında ortaya çıkan 14 farklı tabak ve kase formu tek tek başlıklar altında incelenmiş, form özelliklerinin yanı sıra bezemeleri hakkında da bilgiler verilmiştir.

su ürünleri sektörü baltık ekonomilerinde önemli rol oynamaktadır. su ürünleri sektörü genel ekonomi içerisinde işyeri sayısı, istihdam ve yaratılan katma değer bakımından ağırlığı olan bir sektördür. bununla birlikte, su ürünleri sektörü baltık ülkelerinde önemli bir ihraç kalemi oluşturmaktadır. baltık ülkelerinin su ürünleri ihracatı son 15 yıllık dönemde 5 kattan fazla bir artış göstererek 111,8 milyon dolardan 676,1 milyon dolara ulaşmıştır. bu çalışmada, baltık ülkelerinin (letonya, litvanya ve estonya) su ürünleri sektöründeki rekabet gücü belirlenmeye çalışılmıştır. 2001-2015 dönemi için zaman serisi verileri kullanılmıştır. rekabet gücünün belirlenmesinde açıklanmış karşılaştırmalı üstünlükler (akü), açıklanmış simetrik karşılaştırmalı üstünlükler (askü) ve ticaret dengesi i̇ndekslerinden yararlanılmıştır. akü ve askü indeks sonuçlarına göre baltık ülkeleri su ürünleri sektöründe rekabet gücüne sahiptir. ticaret dengesi i̇ndeksine göre letonya ve litvanya su ürünleri sektöründe karşılaştırmalı üstünlüğe sahip ancak net ithalatçı ülkedir. estonya ise su ele alınan sektörde hem karşılaştırmalı üstünlüğe sahip hem de net ihracatçı ülke konumundadır.

acil servis doktorları yüksek kan basıncı nedeniyle acil servise başvuran hastalar ile sık olarak karşılaşmaktadır. bu çalışmanın amacı, acil servise başvuran hipertansiyon hastalarının klinik özelliklerini ve acil servise başvuru sıklığını etkileyen faktörleri incelemektir. gereç ve yöntem: bu çalışmaya hastanemiz acil servisine başvuran daha önce hipertansiyon tanısı olan 100 gönüllü hasta alınmıştır. araştırmanın veri toplama aşamasında yüz yüze görüşülerek anket uygulanmıştır. bulgular: hastaların %52’sinde 10 yıldan fazladır hipertansiyon mevcuttu. hastaların %81’ine yaşam tarzı değişikliği hakkında bilgilendirme yapılmıştır. hastaların sadece %32’sine acil durumda kullanması için ilaç reçete edilmiştir. takipte olduğu doktor tarafından, hipertansiyonun uç organlarına zarar verebileceği hastaların yalnız %40’ına anlatılmıştır. son bir yıl içinde hipertansiyon nedeni ile iki veya daha fazla sayıda acil servise başvuran hasta oranı %57’dir. sonuç: bu çalışma hipertansiyon tanısı ile bir yıl içinde iki veya üstü sayı ile acil servise başvurunun olduğunu göstermektedir. hipertansiyon hastalarına hastalıkları hakkında ayrıntılı bilgilendirme yapmak hastaların acil servise başvuru sıklıklarını azaltabilir.

kontrplak üretiminde genellikle kullanılan ağaç türleri kayın, kızılağaç, kavak, ladin, çam, okume, tetra, ozigo ve diğer tropik türlerdir. ülkemizde genelde kayın ağacının kullanılması, hammadde temini ve maliyeti gibi problemleri beraberinde getirmektedir. bu nedenle değişik ağaç türlerinin kontrplak üretiminde kullanılması gerekliliği üzerinde durulmaktadır. bu çalışmada, özellikle avrupa, baltık ülkeleri, polonya, belarus ve rusya’da kontrplak sektöründe kullanılan önemli ağaç türlerinden biri olan huş odunu, kayın odunu ile karşılaştırmalı olarak ele alınmıştır. bu amaçla üre formaldehit ve melamin üre formaldehit tutkalları kullanılarak yerli kayın ve ukrayna’dan ithal edilen huş tomruklardan elde edilen soyma kaplamalardan üretilen kontrplaklar (kayın, huş ve huş-kayın) karşılaştırılmıştır. kontrplak levhalarının yapışma ve eğilme direnci değerleri sırasıyla ts en 314-1 ve ts en 310 standartlarına göre belirlenmiştir. yapılan çalışma sonucunda, huş kaplamalardan üretilen kontrplakların göstermiş olduğu mekanik özellikler, kayın kontrplaklara yakın değerler vermiştir. kullanım yerine göre gerekli standart değerleri karşıladığı görülmüştür.

fen bilimleri öğretim programında gerçekleşen değişim ve gelişime paralel olarak, programlarda fen okuryazarı bireyler yetiştirilmesi amaçlanmaktadır. bu durumda öğrencilerin fen konusunda sadece teorik bilgileri öğrenmesi değil, konuları günlük yaşamla ilişkilendirmesi önemli bir yere sahiptir. bu bağlamda yapılan çalışmada fen eğitimi alanında günlük yaşamla ilişkilendirme konusunda yapılan çalışmaların incelenmesi amaçlanmıştır. yapılan çalışmada tematik analiz kullanılmış olup, ulakbim’de yer alan dergilerde ve yök ulusal tez merkezi’nde taramalar gerçekleştirilmiştir. yapılan taramalar sonucunda fen eğitimi alanında günlük yaşamla ilişkilendirme konusunda yapılan 62 çalışmaya ulaşılmıştır. çalışmada elde edilen araştırmalar matris kullanılarak analiz edilmiştir. elde edilen veriler basit istatiksel yöntem ve içerik analizi yöntemi kullanılarak çözümlenmiştir. i̇ncelenen çalışmalarda temel amaçların; günlük yaşamla ilişkilendirme düzeylerinin belirlenmesi ve kavramları ilişkilendirmeye ilişkin görüşlerin alınması olduğu anlaşılmıştır. bu bağlamda yapılan çalışmaların genellikle durum belirleme üzerine olduğu, buna karşın uzun soluklu ve çözüm sunan çalışmalara daha az rastlandığı sonucuna ulaşılmıştır.

afganistan’da yaşanan sorunlardan dolayı 1982 yılında önce pakistan’a oradan türkiye’ye göç eden özbek türklerinin bir kısmı, türkiye cumhuriyeti devleti tarafından hatay ilinde iskân edilmişlerdir. hatay iline gelen özbekler antakya kent merkezine 20 kilometre mesafede bulunan ovakent’te ikamet etmektedirler. afganistan’da yaşadıkları sosyal ve kültürel ortamdan koparak farklı bir coğrafyada ikamet etmek zorunda kalan özbek toplumunun göç ettikleri tarihten günümüze geçen 37 yıllık süre zarfında geleneklerini korumaya gayret ettikleri gözlenmektedir. ovakent’te yaşayan özbek toplumunun düğün, ölüm, asker uğurlama gibi hemen hemen tüm önemli sosyal ve kültürel etkinliklerinde yer alan özbek pilavı, özbekler için kimliğin bir göstereni olarak görünmektedir. saha araştırmasını ve katılımlı gözlemi kapsayan etnografik çalışmada, özbek pilavı, özbek kimliğinin korunması ve aynı zamanda inşasında bir maddi kültür unsuru olarak ele alınmaktadır. çalışmada, pilavın pişirilmesinden tüketilmesine uzanan süreçteki ritüeller beslenme antropolojisi ve tüketim bağlamında ele alınmaktadır.

din kültürü ve ahlak bilgisi öğretim programları ve ders kitaplarında i̇slam dini dışında farklı din, inanç, kültür ve yorumlarla ilgili bilgilere yer verilerek öğrencilerde farklılıklara karşı anlayış, saygı ve hoşgörü kültürünün gelişmesi, ayrımcılık ve nefret oluşturacak düşünce ve davranışların önlenmesi amaçlanmaktadır. türkiye'de özellikle 2000 yılından sonra uygulanan programlarda ve ders kitaplarında çoğulcu din eğitimi bağlamında diğer dinlerin ve i̇slam düşüncesindeki yorumların daha nesnel ve objektif bir bakış açısıyla öğretimine yönelik önemli düzenlemeler yapılmıştır. bu çalışmada lise öğrencilerinin i̇slam düşüncesindeki itikadi, fıkhi ve tasavvufi yorum farklılıkları ve bunların öğretimine yönelik düşüncelerinin incelenmesi amaçlanmaktadır. bu kapsamda sakarya ili merkez ilçelerinde farklı lise türlerinde öğrenim gören 956 öğrenciye anket uygulanmış ve sonuçları değerlendirilmiştir. araştırma sonuçlarına göre i̇slam düşüncesindeki yorumların öğretimine öğrencilerin çoğunluğu olumlu bakmakla birlikte, ders kitaplarının yeterliği, alevilik-bektaşiliğin öğretimi, herhangi bir itikadi, fıkhi veya tasavvufi yoruma bağlı olmanın gerekliliği gibi birçok konuda kararsız kaldıkları ve net bir fikir belirtmedikleri tespit edilmiştir.

bu çalışmada girdi imgesindeki gauss gürültüsünün giderilmesi için iyileştirilmiş karmaşık yayınım yaklaşımları önerilmiştir. karmaşık yayınımda gerçel kısım alçak geçiren süzgeç davranışı gösterirken, sanal kısım ise yüksek geçiren süzgeç davranışı göstermektedir. böylece imgedeki gürültüyü gerçel kısımdaki süzgeç azaltırken imgenin yapı bilgisi sanal kısımdaki süzgeçle korunmaktadır. önerilen yöntemlerde, doğrusal yayınımı dikkate alan ve yönden bağımsız olarak çalışan ısı denkleminde ve doğrusal olmayan yayınımı göz önüne alan perona-malik yaklaşımında düzenlileştirme terimine ek olarak uygunluk terimi de kullanılmıştır. uygunluk terimi sonuç imgesinin yapı bilgisini daha iyi korumuştur. diğer yandan gürültü standart sapması yarı otomatik olarak kestirilmiş, uygunluk terimindeki lagrange çarpanı da her iterasyonda optimize edilmiş ve böylece karmaşık yayınım yaklaşımlarıyla girdi imgesindeki toplamsal gürültü azaltma başarımı iyileştirilmiştir. önerilen yöntemlerdeki bu başarım, gürültü standart sapmasının fazla yüksek olmadığı durumlarda, hem nitel hem de nicel sonuçlarla desteklenmiştir.

türkische post i̇stanbul’da iki ülke arasındaki kopmuş ilişkileri tekrardan canlandırmak amacıyla kurulmuştur. ankara’nın ilk alman büyükelçisi rudolf nadolny’in girişimleri ile 1926’da yayın hayatına başlamıştır. gazetenin yayın dili almanca olmasına rağmen verdiği haberler daha çok türkiye ve bulgaristan üzerine olmuştur. almanya’nın yarı resmi yayın organı olarak haberler yapmıştır. türkische post 1926’dan 1932’ye kadar iki ülke adına önemli faaliyette bulunmuştur. fakat 1933’te yani nsp’nin iktidarı ele almasıyla gazete kuruluş amacından çok farklı bir çizgide hareket etmiştir. hitler’in iktidarı ile kurulan halkı aydınlatma ve propaganda bakanlığı’nın türkiye’deki propaganda aracı haline dönüşmüştür. türkische post nazi politikalarını yazıları ile türkiye’ye aşılamaya çalışmıştır. bu kapsamda gazetenin yönetim kurulu tamamen değiştirilmiştir. dünya savaşı öncesi ve esnasında türkiye’nin almanya yanında yer almasını, hiç olmazsa tarafsız kalarak almanya’ya savaş açmasını engellemek için üstün bir çaba göstermiştir. hitler almanya’sının savaşı kaybettiği anlaşılınca ve türk hükümeti’nin de baskıları ile gazete 1944’de yayın hayatına son vermek zorunda kalmış ve bir daha yayınlanmamıştır.

bu çalışma, mali desantralizasyon ve iktisadi büyüme arasında herhangi bir nedensellik ilişkisinin olup olmadığını ve eğer varsa bunun yönünü incelemeyi amaçlamaktadır. bilinen teorik ve ampirik literatür mali yerelleşme süreçlerinin bir şekilde ekonomik performansı olumlu etkileyeceğini varsaysa dahi ekonomik büyüme değerlerinin mali yerelleşme faaliyetlerini destekleyebileceğini göz ardı etmiştir. i̇lgi alanı, yöntemi ve örneklemleri itibariyle farklı olmayı amaçlayan bu çalışmada, geniş bir teorik altyapı araştırması sonrasında 18 ülkenin 1991-2015 yılları arasındaki çeyrek asırlık dönemine ait veri setiyle bootstrap panel granger nedensellik sınaması gerçekleştirmiştir. bulgular, her iki değişkenin de farklı ülkeler için birbirinin nedeni olabildiğini göstermektedir. sonuçlara göre, kanada, fransa ve japonya’da desantralizasyon gsyi̇h değişkenlerini etkilerken macaristan, polonya ve avustralya’da ise bunun tersi bir durum söz konusudur. öte yandan, çalışmada, iki değişkenin birbirini anlamlı düzeyde etkilemediği tespit edilen (türkiye dâhil) ülkelere dair de maliye politikası özelinde birtakım çıkarsamalar yer almaktadır.

bu çalışma osman ve warner (2020) tarafından geliştirilen, öğretmenlerin mesleki gelişim programlarında öğrendiklerini sınıflarında uygulama motivasyonlarına yönelik bir ölçme aracının türkçeye uyarlanmasını ve psikometrik özelliklerinin incelenmesini amaçlamaktadır. bu amaçla öncelikle orijinal ölçek türkçeye çevrilerek dil geçerliği çalışmaları yapılmış, elde edilen türkçe form çeşitli mesleki gelişim etkinliklerine katılan 1192 öğretmene çevrimiçi olarak uygulanmıştır. veri seti rastgele seçimle iki parçaya bölünerek açımlayıcı (n=596) ve doğrulayıcı faktör analizleri (n=596) yapılmış, yakınsama ve ıraksama geçerliği değerlendirilmiş, ölçüt geçerliği incelenmiştir. yapılan analiz sonuçları ölçeğin üç boyut ve dokuz maddeden oluşan orijinal yapısını doğrulamıştır. bu kapsamda, ölçeğin türkçe formunun alt boyutları orijinal forma uygun olarak; başarı beklentisi, görevin değeri ve ödenecek bedel şeklinde isimlendirilmiştir. türkçe formun uygulanmasıyla elde edilen iç tutarlık katsayıları (cronbach alfa) alt boyutlar için ise sırasıyla 0.91, 0.86 ve 0.80 olarak hesaplanmıştır. sonuçlar, öğretmenlerin mesleki gelişim programlarında öğrendiklerini sınıflarında uygulama motivasyonlarına yönelik olan ölçeğin türkçe formunun kullanılabilir olduğunu göstermektedir.

değişen madde fonksiyonunun (dmf) belirlenmesi, bir testin ve testten alınan puanların geçerliğine ilişkin önemli göstergeler sunmaktadır. difr paketi ise farklı dmf belirleme yöntemlerinin uygulanmasına izin vererek araştırmacılara ve uygulayıcılara büyük kolaylık sağlayan r paketidir. bu araştırmanın temel amacı örnek bir araştırma verisi üzerinden, difr paketinde farklı dmf belirleme yöntemlerine ilişkin; yazılım kurulumu, varsayımların incelenmesi, analiz adımları ve analiz sonuçlarının yorumlanması için izlenen sürecin resmedilmesidir. bu temel amaç doğrultusunda türkiye'de 8. sınıf öğrencilerine uygulanan ortaöğretime geçiş sınavı 2018 uygulamasında yer alan fen maddelerinin, madde sıra etkisi bakımından dmf gösterme durumları incelenmiştir. bu yönüyle araştırma tarama modelinde bir araştırmadır. araştırmada sıklıkla kullanılan dmf belirleme yöntemlerinden klasik test kuramına dayalı mantel-haenszel, lojistik regresyon ve sibtest ile madde tepki kuramına dayalı olabilirlik oran yöntemlerine ilişkin adımlar ele alınmıştır. dmf analizleri sonucu elde edilen bulgulara göre fen maddelerinin madde sıra etkisi bakımından çoğunlukla dmf göstermediği ya da ihmal edilebilir düzeyde dmf gösterdiği sonucuna ulaşılmıştır.

bu çalışmada, kuvvetli bazik anyon değiştirici reçine (relite 2as) ile sulu çözeltilerden fenol giderilmesi incelenmiştir. fenol giderilmesine; reçine miktarı ve çözelti ph`ının etkisi saptanmıştır. elde edilen sonuçlar, iyon değiştirici reçine formunun fenol giderilmesinde önemli bir etkiye sahip olduğunu göstermiştir. hidroksit formundaki reçine ile yapılan çalışmalarda fenol giderilmesine çözelti ph`sinin önemli bir etkisi yok iken, klörür formundaki reçine kullanıldığında ve çözelti ph`si 11` e ayarlandığında fenol giderim yüzdesinin arttığı saptanmıştır. hidroksit formundaki reçine kullanıldığında fenol giderilmesinin % 57; klorür formundaki reçine kullanıldığında ise % 90 civarında olduğu görülmüştür. denge çalışmalarında elde edilen sonuçlar freundlich izoterm modeline uygunluk göstermiştir. kinetik çalışmalarda elde edilen sonuçlar yalancı ikinci mertebe kinetik modeline uygunluk göstermiştir. klorür formundaki reçinenin fenol giderim kinetiğinin hidroksit formundaki reçinenin kinetiğinden daha hazlı olduğu saptanmıştır. klorür formundaki reçine ile 60 dakikada fenolün % 97`si giderilmişken, hidroksit formundaki reçine de 60 dakika da % 50 si giderilmiştir.

günümüzde sosyal medya kullanıcıları, çeşitli sosyal içeriklere muhatap olmaktadır. araştırmalar, kullanıcıların bunlar arasında dini içeriklerle de sıkça karşılaştığını göstermektedir. bu çerçevede onlar, dini bilgi paylaşımı başta olmak üzere bir kısım dini pratikleri gerçekleştirme, onlara katılma ve sanal dini cemaatlere ya da dini grupların sanal görünürlüğünü temsilen oluşturulmuş bir takım çevrimiçi platformlara üyelik gibi aktivitelerle sanal dini tecrübe yaşama veya dini tecrübelerini bu sanal platrormlarda ifade etme imkanı bulmaktadır. bu araştırmada, aktif sosyal medya kullanıcısı ilahiyat fakültesi öğrencilerinin sosyal medya dini paylaşım tutumları ele alınmıştır. bu amaçla “dini içerik değerlendirme” ve “dini içerik paylaşma” olmak üzere iki alt boyuttan meydana gelen sosyal medya dini paylaşım ölçeği geliştirilmiştir. sosyal medya dini paylaşım tutumlarının cinsiyet, sınıf, üniversite, günlük internette gezinme süresi ve günlük sosyal medyada gezinme süresine göre farklılaşıp farklılaşmadığı incelenmiştir. yapılan analizlerde örneklemin sosyal medyadaki dini içeriklere karşı genel olarak sorgulayıcı bir tutuma sahip oldukları sonucuna ulaşılmıştır

bu çalışmada, araştırmacılar tarafından türkçeye uyarlanan öğrencilerin teknoloji beklentileri ve deneyimleri” (gosper vd. 2009) anketi ile kuruluş tarihlerine göre türkiye’de köklü (n=109), genç (n=352) ve yeni kurulmuş (n=108) üç üniversitedeki toplam 569 lisans öğrencisinin teknolojiyi sosyal ve öğrenme amaçlı kullanım alışkanlıklıklarını incelemiştir. sosyal ve öğrenme amaçlı kullanım farklılıkları üniversite türüne göre kıyaslanmıştır. elde edilen bulgulara göre, öğrenciler sosyal amaçlı en çok whatsapp gibi anlık mesajlaşma uygulamaları, sms, cep telefonundan sesli görüşme ve sosyal paylaşım sitelerinin kullanılırken, öğrenme amaçlı ise en çok kullandıkları teknoloji araç internet arama motorları olarak belirlenmiştir. bu üç üniversite türündeki öğrencilerin teknolojiyi öğrenme amaçlı kullanım seviyeleri benzerlik göstermektedir. öğrencilerin bu teknolojileri sosyal amaçlı kullanım seviyeleri öğrenme amaçlı kullanım seviyelerinin en az iki katıdır. bu fark genç ve yeni üniversitelerde köklü üniversitelerdeki öğrencilere kıyasla daha fazla olduğu belirlenmiştir. bu çalışma üniversitelerin öğrenme teknolojilerini planlamada ve kullanımında yol gösterici bir nitelik taşımaktadır.

eş anlamlılık, iki ya da daha çok sayıda göstergenin aynı anlama gelme, ayrı gösterenlerin aynı gösterileni belirtme özelliğidir. herhangi bir konu ile ilgili eş anlamlı kelimelerin sayıca fazla olması o dilin gelişmişlik düzeyinin göstergelerinden biridir. ana dili ve yabancı dil öğretiminde kelime öğretimi önemli bir yer tutmaktadır. eş anlamlı kelimelerin öğretimi, kelime öğretiminin önemli bir bölümünü oluşturmaktadır. bu nedenle dil öğretimi kitaplarında eş anlamlı kelimelerin öğretimine yönelik pek çok etkinlik örnekleri bulunmaktadır. tarama modelinde yapılan bu araştırmada fakir baykurt’un eşekli kütüphaneci adlı romanı eş anlamlı kelimelerin öğretimi açısından değerlendirilmiştir. doküman incelemesi yöntemiyle toplanan verilerin analizinde, nitel veri analizi yöntemlerinden betimsel analizden yararlanılmıştır. eşekli kütüphaneci’de kullanılan eş anlamlı kelimelerden “konuk”, “aygıt”, “işgören”, “ayırt”, “ayaktopu”, “sevi” ve “doyumevi”nin geçiş sıklıklarının 4 ve daha fazla kez olduğu tespit edilmiştir. diğer kelimelerin geçiş sıklıklarının ise 1 ila 3 kez arasında olduğu görülmektedir. 30 farklı kelimenin yerine toplam 80 kez eş anlamlıları kullanılmıştır.

bu araştırmada tokat kent merkezinde kent halkının en sık kullandığı yeşilırmak yakın çevresinde bulunan rekreasyonel alanlarının peyzaj öğeleriyle kullanıcı memnuniyetinin belirlenmesi amaçlanmıştır. 10 ocak- 10 mayıs 2019 tarihleri arasında yürütülen çalışmada; basit tesadüfi örnekleme yöntemine göre örnekleme hacmi %5 hata payı ve %95 güvenilirlikte 384 rekreasyonel alan kullanıcısı memnuniyeti belirlenmiştir. kullanıcıların demografik yapısı dışında konum, ulaşılabilirlik, manzara, donatı elemanları, plastik objeler, arazi plastiği, tasarımı, bitki ve yabanı hayatı, etkinlik alanları, sınır öğesi, klimatik faktörler, su öğesi güvenlik gibi parametreler gruplara ayrılarak 62 adet rekreasyonel alanını doğru yansıtacak peyzaj öğeleri ile ilgili soru yöneltilmiştir. likert ölçeğine göre puanlanan soruların ortalaması alınarak kullanıcıların rekreasyonel alanda memnuniyeti belirlenmiştir. araştırma verilerinin değerlendirilmesinde ibm spss 22.0 programı kullanılmıştır. sonuç olarak kullanıcıların en fazla memnun oldukları peyzaj özelliği grubunun konum, ulaşılabilirlik ve manzaradır. rekreasyonel alanlarını kullanan 384 kullanıcının % 21,6 ‘sı hafta içi %72,7hafta sonu ve %5,7’si ise hem hafta içi hem hafta sonu kullandığı görülmektedir.

bu çalışmanın amacı muhasebe eğitimi alan öğrencilerin muhasebe alanındaki meslek seçimlerinde etkili olan faktörlerin tespit edilip değerlendirilmesidir. araştırma örneklemi kapsamındaki veriler uşak üniversitesi i̇ktisadi ve i̇dari bilimler fakültesi’ndeki; i̇şletme, i̇ktisat, kamu yönetimi, maliye ve ekonometri bölümlerinde öğrenim gören 1053 öğrenciye anket yöntemi uygulanarak elde edilmiştir. analiz aşamasında öncelikle geçerlilik ve güvenilirlik testi, faktör analizi ve faktör analizi sonucundaki faktörlerle demografik özellikler arasındaki ilişkinin ölçülmesi için levene’s test, anova ve varyans analizi, scheffe-posthoc analizleri yapılmıştır. araştırma sonucunda muhasebe eğitimi alan ve potansiyel muhasebe meslek mensubu adayı olan öğrencilerin muhasebe mesleğini tercih etmesindeki etkili olan faktörler 7 boyutta toplanmıştır. bu faktörler kişisel tercihler, saygınlık ve sosyal statü beklentisi, mesleki deneyim, çevre etkisi, çalışma şartları, bağımsız çalışma, mesleki gelişim olarak isimlendirilmiştir. ayrıca kişisel tercihler, saygınlık ve sosyal statü beklentisi, mesleki deneyim, bağımsız çalışma faktörleri ile öğrencilerin okumakta oldukları bölümler arasında anlamlı bir ilişki bulunmuştur.

okul yöneticilerinin liderlik özellikleri, öğretmenlerin okulda etkin ve etkili olmasında önemlidir. bu çalışmanın başlıca amacı, öğretmenlerin davranışsal güçlendirilmeleri ile okul yöneticilerinin liderlik stilleri arasındaki ilişkinin incelenmesidir. bu makalenin önemi, okul yöneticilerinin liderlik stillerinin öğretmenlerin davranışsal açıdan güçlendirilmesinde etkili olabileceğidir. i̇lişkisel tarama modelindeki araştırmanın çalışma grubunu, i̇stanbul il merkezinde görev yapan 300 öğretmen oluşturmaktadır. araştırmada veriler, basit tesadüfü rastgele örnekleme yöntemiyle örneklem seçilmiştir. araştırmanın verileri, “öğretmenlerin davranışsal açıdan güçlendirilmesi ölçeği ve liderlik stili ölçeği” ile toplanmıştır. verilerin analizi, korelasyon ve regresyon analizi ile test edilmiştir. araştırmanın sonuçlarına göre; öğretmenlerin davranışsal açıdan güçlendirme alt boyutlarının liderlik stili alt boyutları üzerinde anlamlı bir yordayıcısı olduğu görülmüştür. dolayısıyla bu çalışmada; algılanan okul yöneticilerinin liderlik davranışları öğretmenlerin davranışsal olarak güçlendirilmesinde etkili olduğu sonucuna ulaşılmıştır. öğretmenler görev yaptıkları okullarda; öğretmen güçlendirmeye yönelik, dönüşümcü ve sürdürümcü liderlik tipini benimseyen okul yöneticileri istemektedir. bulgular, alan yazın ışığında tartışılmış ve öneriler sunulmuştur.

yüksek öğrenim kurumu (yök) çeşitli branş gruplarında öğrenim görmüş adayların da öğretmen olmasına olanak sağlamak için formasyon programını başlatmıştır. bu yüzden geleceğin öğretmen adayları arasına katılacak bu grubun, mesleki hazırlık düzeylerini ölçmek büyük önem arz etmektedir. bu çalışmanın ana amacı matematik öğretmeni olmak üzere eğitim alan pedagojik formasyon öğrencilerinin pedagojik bilgisini ölçmektir. çalışma bir devlet üniversitesinde formasyon programını tamamlamak üzere olan adaylara uygulanmıştır. yapılan analizler, formasyon eğitimi alan öğretmen adaylarının yaş, cinsiyet ve deneyimlerinin, kendilerini içerik (alan) bilgisi, teknolojiyi kullanma becerileri ve öğretim yöntemi ve tekniği bilgisi yönünden hazır hissetmelerinde herhangi bir etkisinin olmadığını göstermiştir. adayların yöntem ve teknik bilgisi ve teknoloji olarak kendilerine güvenmelerine rağmen; bu konularda örnekler vermeleri istendiğinde zorlandıkları görülmüştür. öğretmen eğitimindeki çalışmalara paralel olarak, daha iyi adaylar mezun edebilmek için formasyon eğitimi süresince pedagojik anlamda daha iyi destek mekanizmalarının geliştirilmesi gerektiği sonucuna ulaşılmıştır.

günümüzde, malzeme seçimi, geleneksel olarak malzemenin akma dayanımına göre yapılmaktadır. ancak burada, parça dizaynı veya geometrik unsurlardan kaynaklanan gerilim konsantrasyonları dikkate alınmamaktadır. bu şartların değerlendirilmesi, sadece malzemenin kırılma tokluğu ile mümkündür. kırılma tokluğunun saptanmasında, metalik malzemeler için, astm e-399 standardı geliştirilmiştir. bu standart uyarınca, düzlemsel deformasyon durumuna (gevrek kırılma) uygun olarak hazırlanmış olan numuneler test edilir. özellikle ferritik çeliklerde, bu durum büyük boyutlu numuneler üzerinde deney yapılmasını gerektirir ve böylece söz konusu çeliklerin kırılma tokluğunun saptanması zorlaşır. bununla birlikte, bazı alternatif yöntemler geliştirilmiştir. başlıca yöntemler, j-i̇ntegral ve cod yöntemleridir. j-i̇ntegral yönteminin yüksek toleransının sınır şartlarını belirlemek için astm e-1921 standardı geliştirilmiş ve master curve (mc) kavramı ortaya atılmıştır. bu yöntemlerin olumsuz yanı, oldukça yüksek tolerans göstermesidir. bu çalışmada, kırılma tokluğunun saptanmasında yeni bir yöntem incelenmiş ve literatürde yapılmış çalışmalar derlenerek, yeni bir yaklaşım ile yöntemin geliştirilmesi amaçlanmıştır.

bu çalışmada disipliner öğretimde karşılaşılan zorluklar ve disiplinler arası öğretimin bu zorlukları aşmadaki önemi ile ilgili yapılan çalışmalar ve yurtdışı/yurt içi biyoloji öğretmenliği programlarının disiplinler arası durumları incelenmiştir. i̇ncelenen çalışmaların sonucunda disiplinler arası öğretim yaklaşımı sonucu öğrencilerin akademik başarılarında, motivasyonlarında, derse karşı tutumlarında ve eleştirel düşünme eğilimlerinde bir artış gözlenmiştir. ayrıca fen konularını içeren günlük yaşamdaki problemleri çözmede zorlanmadıkları ve farklı disiplinlerden bireylerle etkili iletişim kurabildikleri gözlenmiştir. almanya, i̇ngiltere ve amerika’da biyoloji öğretmenliği programlarının disiplinler arası bir yaklaşımı benimsediklerini ve bu bölümden mezun olan öğretmen adaylarının biyoloji başta olmak üzere kimya, fizik, yer bilimlerinde de lisanslı oldukları görülmüştür. türkiye’de ki 11 biyoloji öğretmenliği programında ise böyle bir duruma rastlanılmamış ve programlarda bulunan derslerin incelenmesinde disiplinler arası derslerin ve ders saatlerinin az sayıda ve çoğunun seçmeli ders olduğu görülmüştür. bu durumla ilgili önerilerde bulunulmuştur.

jean jacques annaud’nun la guerre du feu (ateş savaşı / 1981) filmi, insanın tabiat halinden toplum haline geçiş yapmasına sebep, en önemli keşiflerden olan ateşin tarih dışı bir zamandaki serüvenini sinematik imgelerle anlatan bir eserdir. ateşe sahip olmanın hayata sahip olmak anlamına geldiği bir zamanda, ateş etrafında gelişen olaylar, tabiat halinin felsefi tasavvurundan da etkilenerek, sinematik olarak imgelere, imajlara dönüştürülmüştür. i̇nsanın antropolojik ve felsefi olarak izah edilmiş geçmiş çağlardaki yaşantısının, günümüz toplumsallığına nasıl bir haklılık da oluşturduğu vurgulanmıştır. tabiat halinden toplum haline geçişin teorik izahatını yapmış, tabiat halini tasavvur etmiş filozofların düşüncelerinin, filmin sinefilozofik düşüncesinin ardındaki varlığına da değinmeye çalıştık. rousseau, hobbes, nietzsche ve marx gibi filozofların tabiat haline dair tezlerinden, insanın toplum hali öncesi dönemi hakkındaki felsefi açıklamalardan yararlanılmıştır. ateş savaşı filminin sinefilozofik anlamı aracılığıyla, insanlığın serüveninde önemli merhalelerden biri olan ateşin keşfinin kültür içerisindeki anlamı da araştırılmıştır.

i̇slam geleneğinde kudüs’ün ifade ettiği anlam ve önem bu makalenin konusunu oluşturmaktadır. makalede kudüs’ün müslümanlar için tarihi ve dini olarak neden önemli olduğunun belirtilmesi amaçlanmıştır. bu sebeple çalışmada müslüman geleneğindeki kudüs ile ilgili anlatılar şehrin müslüman egemenliğinde bulunduğu tarihi dönemlerle birlikte ele alınmıştır. çalışmada deskriptif ve fenomenolojik metot kullanılmıştır. tarihi ve dini kaynaklarda şehirle ilgili yer alan bilgiler toplanarak konu açıklanmıştır. kudüs’ün müslüman tarihindeki yeri hz. peygamber’in ilk kıble olarak oraya yönelmesiyle başlar, hz. ömer dönemindeki fetihle de yeni bir ivme kazanır. bundan sonra da arada geçen bir asırlık haçlı dönemi hariç tutulursa şehir, birinci dünya savaşı sonrasına kadar yaklaşık 14 asır müslümanların idaresinde kalmıştır. kudüs, müslümanlar için mekke ve medine’den sonra üçüncü önemli kutsal mekândır. bu anlamı kıble, miraç hadiselerindeki rolü yanında hadislerde geçen ifadeler ve şehirle ilgili anlatılarda bulunmaktadır. bahsedilen hususlar şehrin müslümanlar için önemli olmasının sebeplerini oluşturmaktadır.

teröristler barındıkları ülkelerde olduğu gibi dış ülkelerde de faaliyet gösterebilmekte, para kaynakları, lojistik destekleri ülke sınırları ile sınırlanamamakta ve ekonomik ambargolarla para akışları durdurulamamaktadır. ayrıca, hızlı ve etkin bir haberleşme sağlamak için en üstün teknolojileri kullanmaktadırlar. amaçları önceki dönemlerden çok daha ölümcül olup genellikle kitle imhasına yönelik teknikler üzerinde çalışmaktadırlar. kolluk güçleri ve devletin diğer ilgili kuruluşlarının müdahale etmek zorunda kalacakları değerlendirilen felaketler arasında en yıkıcı ve etkileri en fazla olabilecek olan biyolojik ve kimyasal saldırılar olacaktır. biyolojik-kimyasal saldırı tehdidi toplum sağlığı ve güvenliği ile ilgilenen kurumlar için öncelikli tedbir alınması gereken bir durumdur. hazırlanan bu makale ile biyolojik ve kimyasal saldırıların oluşturduğu tehdidin değerlendirilmesi, karşı tedbir politikalarının oluşturulmasında risk analizi ve yönetim prensiplerinin ortaya konulması, yapıcı bir yaklaşımla oluşturulacak risk değerlendirmeleri ile rasyonel tedbir politikalarının oluşturulması konularına yardımcı olmak amaçlanmıştır

son yıllarda sağlanan ekonomik gelişme ile birlikte tüketicilerin organik gıdaya olan ilgilerinde artış meydana geldiği görülmektedir. bu artışta yaşam süresinin uzaması ile birlikte yaşam kalitesinin yükseltilmek istenmesinin de önemi büyüktür. konvansiyel tarım ile elde edilen gıdaların insan sağlığına ve çevreye verdiği zararlar nedeniyle tüketicilerin organik gıdaya yöneldiği değişik araştırmalarla ortaya konulmuştur. çalışma kapsamında organik gıda satın alma niyetinde tutumun, sağlık bilincinin ve gıda güvenliğinin etkisi araştırılmış, ayrıca demografik özelliklerin bu değişkenlerle ilişkisi ki-kare analizi ile incelenmiştir. araştırma kolayda örnekleme yöntemiyle seçilen 155 kişi üzerinde uygulanmıştır. çalışma sonucunda, satın alma niyetine, sırasıyla en fazla organik gıdaya olan tutum ve gıda güvenliğinin etki ettiği bulunmuştur. sağlık bilincinin ise satın alma niyetine etki etmediği gözlenmiştir. demografik özelliklerle ilgili olarak meslek ve organik ürünlere yönelik tutum arasında, cinsiyet ve organik ürün satın alma niyeti arasında ilişki olduğu bulunmuştur.

yüzyılın ilk yarısında başlayan modern halkla ilişkiler uygulamalarının türkiye’deki örgütlenmesi 1960’lı yıllara dayanmaktadır. bu yıllardaki ilk yasal düzenlemeler, geleneksel kamu yönetimi anlayışı paralelinde gerçekleştirilmiş, ancak bu anlayış 1980’li yıllarda küreselleşme dalgasıyla birlikte yerini yeni kamu yönetimi anlayışına bırakmıştır. halkla ilişkiler alanı da bu yönetim anlayışıyla biçimlenen yeni kamu personel rejimi kapsamında yeniden şekillenmeye başlamıştır. çalışmanın amacı, yeni kamu personel rejimiyle şekillenen sistemin türkiye’de kamu sektörünün halkla ilişkiler bölümlerindeki çalışanlara nasıl yansıdığını ortaya koymaktır. bu çerçevede kamu yönetimini temsil eden başbakanlık, bakanlıklar ve kamu kurumları örneklem olarak alınmış, bu kurumların halkla ilişkiler bölümlerinde görev yapan yönetici ve çalışan 41 kişi ile derinlemesine görüşmeler yapılmıştır. görüşmelerde; dışarıdan ajanslar yoluyla hizmet satın alınması, taşeron çalışma sistemi, ücretler ve performans değerlendirme gibi çalışanları doğrudan ilgilendiren konularda sorular sorulmuştur. elde edilen bulgulara göre yeni kamu personel rejimiyle ilgili dönüşümün halkla ilişkiler bölümleri ve çalışanlarına da yansıdığı, ancak tam olarak gerçekleşemediği ortaya konulmuştur.

antik yunan şehir devletlerine değin uzanan demokratik politik gelenek, 19. yüzyıl sonrasında normatif ve ampirik teorik tartışmalara sahne olmuştur. günümüzde demokrasi, farklı perspektiflerden tanımlanmaktadır. zenginobuz vd. 2) tarafından demokrasi, ‘vergi veren, vergi verdiği için kamu erkini kullananlardan hesap sorma hakkı olan vatandaşların yönetimi’ olarak tanımlanmaktadır. vergi, bireylerin yönetime katılmalarını teşvik eden bir araç olarak algılanmaktadır. bu noktada bir yandan vergilendirme düzeyindeki artışın sivil özgürlüklerin genişlemesini destekleyerek, demokrasi gelişimine katkı sağlayıp sağlamayacağının; diğer yandan demokratikleşme düzeyindeki artışın vatandaşla devlet arasındaki uyumu olumlu etkileyerek, vergilendirme düzeyinin artmasına yol açıp açmayacağının tartışılması önem arz etmektedir. bu çalışma, manisa celal bayar üniversitesi (mcbü) akademik personelinden oluşan gözlem kümesi kapsamında yapılan anket verileri kullanılarak, faktör analizi ve sıralı logit model uygulaması sonucu, vergilendirme ve demokrasi arasında ilişki olup olmadığını tespit etmeyi amaçlamaktadır. çalışma sonucunda, vergilendirme ve demokrasi arasında bir ilişkinin olduğu tespit edilmiştir.

sosyo-kültürel ve bilimsel gelişmelerle geç tanışan osmanlı devleti’nde arkeoloji bilimi de geç gelişecektir. bu gecikmenin siyasi ve ekonomik nedenleri olmakla birlikte, konu arkeoloji bilinci olunca öne çıkan neden daha çok aydınlanma sorunu olarak görülmelidir. xix. yüzyılın ikinci yarısında gecikmiş olarak ortaya çıkan arkeoloji bilinci, birçok olumsuzluğa rağmen türk arkeoloji tarihi açısından önemli aşamalar kat etmiştir. bu aşamalarda eski eserlerin korunması için çıkarılan “nizamname” adını taşıyan yasal düzenlemeler ve bireylerin özel çabaları osmanlı arkeoloji bilincinde çok büyük bir yer tutmaktadır. kazıların yasal bir temele oturtulmasından kaçakçılıkla mücadeleye kadar birçok meseleyle uğraşanların başında gelenlerden biri de osman hamdi bey’dir. o, bir yandan eski eserlerin ortaya çıkarılmasına ve bilim dünyasına kazandırılmasına çalışırken bir yandan da eserlerin bulunduğu bölgeleri her türlü tahribattan korumak için eşsiz bir mücadeleye girişmiştir. osman hamdi bey’in bu husustaki dikkat çekici girişimlerinden biri de side’ye iskân edilmek istenen göçmenlerin buraya yerleştirilmesiyle antik kente verilecek zararın önüne geçmek için verdiği mücadeledir.

bu çalışma starbucks ile kahve dünyası markalarının bütünleşik pazarlama iletişimi bağlamında sosyal medya faaliyetlerini incelemek amacıyla yapılmıştır. markaların sosyal medya faaliyetlerinin incelenmesinde, ticari facebook hesapları ve paylaştıkları görsel iletişim içerikleri temel alınmıştır. değerlendirme süreci 1-31 aralık 2016 tarihlerini kapsamış ve görsel paylaşımlara içerik analizi uygulanmıştır. araştırma sonucunda, kahve markalarının ürün, hizmet ve ortam aracılığı ile yarattığı kahve kültürünü, sosyal medyada görsel iletişim ve tüketici etkileşimi ile sürdürdüğü, duygusal bağ kurmaya yönelik paylaşımları teşvik ettiği ve bu ortamı markanın pazarlama iletişimi çalışmalarına destek verecek biçimde yönettiği görülmüştür. bu bağlamda starbucks’ın sosyal medyada daha aktif olduğu ve pazarlama iletişimini daha etkili yürüttüğü belirlenmiştir. görselliğin öne çıktığı günümüzde kahve markalarının tüketicinin gözüne hitap edecek, kalplerine dokunacak ve marka hakkında daha fazla konuşturacak şekilde sosyal medya paylaşımlarında bulunması, onların başarılarını daha da arttıracağı yönünde değerlendirilmiştir.

bu araştırmanın amacı söylem çözümleme yönteminin 8. sınıf öğrencilerinin kültürel bağlamda türkçe dersi anlama becerilerine etkisini incelemektir. araştırmada ön test-son test tek gruplu deneysel desen kullanılmıştır. araştırmanın çalışma grubunu 8. sınıf öğrencilerinden belirlenen 29 öğrenci oluşturmaktadır. veriler araştırmacı tarafından geliştirilmiş olan başarı testi ve görüşme formuyla elde edilmiştir. başarı testiyle elde edilen veriler spss ortamında, görüşme formundan elde edilen veriler ise betimleyici istatistik ve içerik analizi yöntemiyle analiz edilmiştir. süreç sonunda, veri analizi sonuçları değerlendirildiğinde öğrencilerin 6,0690 olan ön-test başarı puanlarının, yöntemin uygulanmasından sonra yapılan son-testte 13,7241’e yükseldiği bulgusuna ulaşılmıştır. ayrıca, söylem çözümleme yönteminin, anlama becerisi bağlamında ‘öğrenme alanları ve yeterlilik’ ile ‘kültürel söylem kurguları’ temaları altında, öğrenmede bağlam ve beceri, millî kültür unsurlarını anlama, kültürel yapıları ve anlamı yapılandırma, aktif öğrenme, özyeterlilik algısı gibi hem duyuşsal hem bilişsel anlara olumlu yönde katkısının olduğu tespit edilmiştir.

makalenin özetini buraya yazınız 150-200 kelime araştırmanın amacı okul öncesi öğretmenlerinin problem çözme becerileri ile sınıf yönetimi becerileri arasındaki ilişkinin incelenmesidir. bu ilişkinin yanı sıra araştırmanın alt amaçları doğrultusunda okul öncesi öğretmenlerinin problem çözme becerileri ile sınıf yönetimi becerilerinin çeşitli demografik değişkenlere göre farklılaşması incelenmiştir. i̇lişkisel tarama modelinde tasarlanan araştırmanın çalışma grubunu 2014-2015 eğitim öğretim yılı bahar yarıyılında i̇stanbul i̇li’nde basit tesadüfi örnekleme yöntemiyle seçilen okullarda görev yapan ve araştırmaya katılmayı kabul eden 126 öğretmen oluşturmaktadır. araştırmada veri toplama aracı olarak okul öncesi öğretmenlerinin problem çözme becerilerini değerlendirmek üzere; şahin, şahin ve heppner tarafından 1993 yılında türkçe uyarlaması yapılmış olan “problem çözme becerileri envanteri” ile sınıf yönetimi becerilerini değerlendirmek üzere; uyanık balat, bilgin ve sezer 2011 tarafından geliştirilen “okul öncesi öğretmenlerine yönelik sınıf yönetimi ölçeği” kullanılmıştır. elde edilen veriler uygun analizlerle incelenmiş olup; okul öncesi öğretmenlerinin problem çözme becerileri arttıkça sınıf yönetimi becerilerinin de arttığı sonucuna ulaşılmıştır.

klasik türk edebiyatında araştırmacıların türün kaynağı konusunda farklı görüşlerde oldukları şehrengiz, sosyal durumları anlatan manzum eserlerdir. xvi. yüzyıldan itibaren görülmeye başlanan ve kısa sürede yazıldıkları dönemin toplum hayatının tanığı olan bu eserler divan şiirinin dış dünyaya açılan pencereleridir. hakkında en fazla şehrengiz yazılan yerler i̇stanbul, bursa, edirne olup çok sayıda şehrengiz tespit edilmişse de bunların bir kısmının metinleri elde değildir. türk edebiyatında yazılmış şehrengizlerden biri de bir xvi. yüzyıl şairi olan ve bazı kaynaklarda menfi anlatılan şahsiyetlerden birine, sıyâmî’ye ait antakya şehrengizi’dir. sıyâmî divanı’nın 2a ve 5b varakları arasında bulunan ve mesnevi nazım şekliyle yazılan 89 beyit tutarındaki bu şehrengizde antakya’da yaşayan 20 güzel anlatılmıştır. çalışmamızda atatürk üniversitesi seyfeddin özege kütüphanesi agâh sırrı levend kitapları bölümü 48-49’da şairin divanı içinde kayıtlı şehrengizin çeviri yazısı yapılarak eser üzerinde birtakım incelemeler yapılmıştır.

gravitasyonel etkileşimleri ve buna bağlı olarak evrenin yapısını açıklayan genel görelilik teorisinin temel denklemleri olan ve 1915 yılında einstein tarafından elde edilen genel görelilik alan denklemlerinin kozmolojik sabit (λ) içeren biçiminin çözümünün elde edilmesinden buyana alan denklemlerinin λ kozmolojik terim ve evrensel gravitasyonel sabitin değişimi ile birlikte düşünülmesi genel görelilik çerçevesinde oldukça ilgi görmektedir. bu çalışmada, içerisinde bulunan kütle, enerji ve momentumun varlığıyla eğrilen dört boyutlu bir lorentz manifoldu olan uzay-zamanın eğriliği ile enerji-momentum tensörü arasındaki bağıntının einstein alan denklemi ile sağlanacağı konusu incelenmiştir. bu denklemlerin evrenin doğasını anlamaya yönelik getireceği yenilikler üzerinde durulmuştur. bu bağlamda, evrenin ilk anlardaki (enflasyon evresi) fiziksel durumunun anlaşılmasını sağlayan genel göreliliğin temel ilkelerine dayalı gravitasyonel alan denklemleri kuramsal olarak irdelenmiştir. ayrıca, son yıllarda tespit edilmeye çalışılan gravitasyonel dalgalar genel görelilik çerçevesinde araştırılmış ve bunların evrenin doğasını incelerken getirdiği yenilikler üzerinde durulmuştur.

bu çalışma, 1979-2019 yılları arasında doğrudan genel oy ilkesi kapsamında yapılan avrupa parlamentosu seçimleri hakkında bilgi vermekte ve 2019 seçimleri sonucu oluşan avrupa parlamento-su’ndaki siyasi parti gruplarını tanıtmaktadır. çalışmada nitel veri analizi ve tümevarım yöntembilimi kullanılmıştır. bu çalışmanın amacı, avrupa birliği (ab) vatandaşlarının genel siyasi eğilimleri hakkında bilgi sahibi olmak ve toplumu etkileyen olaylara karşı ab vatandaşlarının değişen bakış açılarını, ab toplumunun sesi olan avrupa parlamentosu içindeki siyasi oluşumları analiz ederek anlamaya çalışmaktır. bu makale, avrupa parlamentosu seçimleri-nin kırk yıllık tarihini karşılaştırmalı olarak bir çalışma altında topladığı ve mevcut avrupa parlamentosu’nu oluşturan siyasi parti gruplarını tanıttığı için önemlidir. bu çalışmada, genel olarak ab vatandaşlarının ılımlı bir siyasi atmosferi tercih ettiği anlaşılmıştır. ayrıca, ab içinde yaşanan krizlerin ve ab dışında ortaya çıkan uluslararası gelişmelerin, avrupa parlamentosu’nu oluşturan siyasi grupları etkilediği de ortaya çıkmaktadır.

osmanlı edebiyat sahasında kaleme alınan bazı eserlerde sosyal hayatın izlerini yakalamak mümkün olabilmektedir. kimi şairler ramazan ayının gelişi münasebetiyle “ramazaniyye” adı altında manzumeler kaleme almışlar ve bu maneviyat dolu ayın insanlar üzerindeki tesirini şiirlerinde işlemişlerdir. bunlardan biri de xviii. yüzyılın ilk yarısında müderrislik yapan abdülbâkî efendi’dir. onun manzumesinde dikkat çeken taraf ise o dönemde i̇stanbul’da ihtiyaç maddelerinde yaşanan sıkıntıyı ve bunun sosyal hayata yansımalarını edebî bir dille tasvir etmesidir. abdülbâkî efendi şiirinde canlı bir tasvir yapmış, sırası düştükçe diyaloglara da yer vermiştir. sözü güçlendirmek için kullandığı ve o zamandan günümüze intikal eden bazı deyim ve söz kalıpları da dikkat çekicidir. 131 beyitlik bu manzume daha sonra devrin sadrazamlarından hekimoğlu ali paşa’ya takdim edilmiştir. makalemizde xviii. asrın ilk yarısında i̇stanbul’da yaşanan maddî müzâyakanın dönem kaynaklarına nasıl yansıdığı gösterilmiş ve ramazaniyyenin tam metni verilerek dikkat çekici tarafları tahlil edilmiştir.

yüzyıl boyunca kurumsal iktisat bağlamında teknoloji, yenilik, güç, kapitalizm ve evrim temaları özellikle joseph a. schumpeter ve john kenneth galbraith gibi iktisatçıların çalışmalarında yoğun bir şekilde görünmüştür. schumpeter, yaratıcı yıkım ve gelişme kavramları ile kapitalizmin ve tarihin yeniliğini dikkate alan bir teori geliştirmiştir. teorisinin temel öznesi ise girişimcidir. schumpeter’in girişimci teorisi ve yenilikçi kapitalizm düşüncesini 20. yüzyılda devam ettiren en önemli sosyal bilimcilerden biri galbraith’tir. galbraith söz konusu devamlılığı modern şirket ve teknostrüktür analizi ile yapmıştır. schumpeter ve galbraith’in endüstriyel düzenin dinamizmini yenilik düşüncesiyle açıklamaları birbiriyle gayet uyumluyken bu sistemin geleceğine yönelik analiz farkları dikkat çekmektedir. schumpeter endüstriyel düzenin muhaliflerini, yine bu sistemin içinden çıkagelen entelektüeller olarak gösterirken galbraith’in düşüncesindeki teknostrüktür üyeleri ise, düzeni tahkim eden en önemli sosyal sınıftır. kapitalist sistemde entelektüeller ve teknostrüktür üyeleri üstlenmiş oldukları roller bakımından karşıt konumdadırlar. bu bakımdan schumpeter ve galbraith kapitalizmin geleceği hususunda birbirleriyle ters noktalara düşmektedirler.

bu çalışmanın amacı özel eğitim ve rehabilitasyon merkezine devam eden zihinsel yetersizlik, işitme yetersizliği ve ortopedik yetersizliğe sahip üç bireyin derslerinde bilgisayar kullanım süreçlerini incelemektir. araştırmada örneklem seçiminde, yetersizlik türlerinin belirlenmesinde maksimum çeşitlilik örneklemesi kullanılmıştır. farklı yetersizlik türlerine sahip bireylerin belirlenmesinde ise kolay ulaşılabilir durum örneklemesi kullanılmıştır. araştırmada, nitel araştırma yöntemlerinden durum çalışmasına yer verilmiş ve araştırma amacına uygun olan durum çalışması desenlerinden ‘bütüncül çoklu durum deseni’ kullanılmıştır. sonuç olarak, özel eğitim ve rehabilitasyon merkezlerinde görev alan öğretmenler, alıştırma ve tekrar yazılımları ile eğitsel oyun yazılımları kullanmayı tercih ettiği saptanmıştır. ayrıca seçilen yazılımda kullanılan animasyon, metin ve sembollerinin aşırı oranda kullanılması durumunda zihinsel yetersizliği olan bireylerde bilişsel yüklenmeye neden olduğu saptanmıştır. buna ek olarak işitme yetersizliği olan bireylerin bilgisayar destekli öğretimde kelimeleri klasik metotlara göre daha hızlı öğrendiği, ortopedik yetersizliği olan bireylerin eğitiminde amaçlanan kazanımların yanında bilgisayar destekli öğretim ile birlikte ince motor kasların çalışmasında olumlu gelişmeler görülmektedir

gizli ısıl enerji depolama son yıllarda önemle üzerinde durulan, enerji verimliliğini artırıcı yöntemlerden biridir. gizli ısıl enerji depolamada kullanılan yüksek ısıl kapasiteye sahip ve belirli bir sıcaklık değerinde faz değiştirerek enerji absorblayan veya salan maddelere faz değiştiren maddeler (fdmler) adı verilir. fdmler organik, inorganik ve ötektik bileşikler olmak üzere üç ana grupta toplanır. organik fdmler katı-sıvı faz değişimi gösterirken küçük hacim değişimine uğramaları ve yüksek gizli ısıl enerji depolama kapasitesine sahip olmalarından dolayı diğer fdmlere göre daha çok tercih edilmektedir. kapsülleme çalışmaları organik fdmlerin ısı transfer alanını artırmak ve faz değişimi sırasındaki hacim değişimini kontrol altında tutmak amaçlı yapılmaktadır. ayrıca organik fdmlere nano yapıda malzemelerin ilave edilmesi ısıl iletkenliğin artırılmasını sağlamaktadır. bununla birlikte, ısıl davranışların incelenmesi için yapılan modelleme çalışmaları ile organik fdmlerin kullanımı giderek yaygınlaşmaktadır. bu çalışmada, son 20 yılda organik fdmlerin kapsüllenmesi, ısıl iletkenliğinin artırılması ve ısıl davranışının modellenmesi konusunda yapılan araştırmaların sonuçları sunulmuştur.

yıldırım çarpması sonrası sol ayak yanığı gelişen 28 yaşında kadın hasta aynı gün ani göz semptomları gelişmesi üzerine tarafımıza konsülte edildi. olgunun tashihli görme seviyeleri sağda ve solda logmar ile 0.00 ve 0.69 idi. göz içi basıncı (gi̇b) değerleri sağda 7, solda 4 mmhg idi. biyomikroskopik muayenesinde sağ göz normal görünümde, sol gözde konjonktival hiperemi, korneal punktat epitelyopati mevcuttu. dilate fundus muayenesinde sağ göz normaldi. sol gözde optik disk normal ancak makula bir miktar pigmente görünümdeydi. hastanın üç gün sonraki kontrolünde görme seviyeleri sağda logmar ile 0.00; solda 0.04, fundus incelemesinde ise sağ göz makula normaldi ve sol gözde makulopati mevcuttu. hastanın sol gözünde 3 ay sonra iridosiklit atağı gelişti ve 5 ay sonraki kontrolde sol gözde katarakt gelişimi saptandığı görüldü. ay kontrolünde görme seviyeleri bilateral 0.00, göziçi basınçları normaldi. sol göz katarakt seviyesinde ilerleme saptanmadı. bilateral okt görüntüleri normaldi.

kompresyon giysileri, dokulara deri üzerinden dışsal mekanik basınç uygulayabilen özel bir yapıya sahip modern tekstil ürünleridir. dokulara uygulanan dışsal basıncın fiziksel, fizyolojik ve psikolojik olumlu etkileri olabileceğini gösteren araştırma sonuçları kompresyon giysilerinin sporcular arasında yaygınlaşmasını sağlamıştır. bununla birlikte araştırma sonuçlarının giysinin şekli, kapladığı bölge, giyim süresi ve uyguladıkları basınç oranları, uygulayıcıların form düzeyleri, yaş, cinsiyet ve antropometrik özellikleri, egzersiz tipi gibi değişkenlere göre farklılık göstermesi, ayrıca olumlu etkileri olduğunu gösteren araştırmaların yanında etkisi olmadığını gösteren çalışmaların da bulunması bu giysilerin etkilerinin temeli konusunda netlik olmadığını göstermektedir. bu derleme araştırmasında spor alanında popülerliği artan kompresyon giysilerinin özellikleri, kullanımları, etkileri ve temel etki mekanizması hakkındaki ortak konsensüs konularında hem genel bilgiler hem de yeni araştırma sonuçları birlikte ele alınarak açıklanmış ve bu çalışmanın araştırmacı, sporcu, antrenör ve spor uzmanlarına faydalı bilgiler sağlaması ve bu alanda ulusal spor bilimleri literatüründe yerini alması amaçlanmıştır.

katılım bankacılığı sistemi i̇slam iktisadı üzerine kurulmuş bir bankacılık sistemidir ve bankacılık faaliyetlerini yerine getirirken i̇slami prensipleri esas almaktadır. bu çalışmada; i̇slami esaslara göre oluşturulan katılım bankacılığı sisteminin geleneksel bankalara benzerliğinin olup olmadığı ve kâr payı üzerinden yapılan işlemlerin i̇slami esaslara uygunluğunun i̇lahiyat fakültesi öğretim üyeleri tarafından nasıl değerlendirildiğini ölçmek amaçlanmıştır. bu doğrultuda atatürk üniversitesi i̇lahiyat fakültesinde görev yapan öğretim üyelerine anket tekniği uygulanmıştır. anket tekniği uygulanarak elde edilen veriler, spss (statistical package for the social sciences) programında frekans-yüzde bilgileri ve aritmetik ortalama-standart sapma değerleri kullanılarak değerlendirilmiştir. yapılan testlerle katılımcıların çalışma alanları, unvanları, katılım bankacılığını kullanma durumları ile ankette yöneltilen sorulara verdikleri cevaplar arasındaki ilişki incelenmiştir. çalışmanın diğer amacı; katılım bankacılığı sisteminin ilahiyat fakültesi öğretim üyelerince değerlendirilmesi bakımından literatüre katkıda bulunmaktır. ayrıca mülakat tekniğiyle öğretim üyelerinin çalışma sonuçlarını değerlendirmeleri de dikkate alınmıştır.

değişen tüketici ihtiyaç ve istekleri tüketicilerin dışarıda yemek yeme nedenlerini de değiştirmiştir. tüketicilerin hangi nedenlerle dışarıda yemek yediğinin bilinmesi işletmelerin kendini konumlandırması, hedef pazarını belirlemesi, sunacağı ürün ve hizmetleri hedef kitlesine göre belirleyip çeşitlendirmesi işletmenin karlılığı, sürdürülebilirliği ve müşteri memnuniyeti açısından önem arz eden stratejik bilgilerdir. bu önemden yola çıkarak araştırmada tüketicilerin dışarıda yemek yeme nedenleri ve bu nedenlerin sıralaması ile demografik değişkenler arasında fark olup olmadığı tespit edilmeye çalışılmıştır. araştırma anketle veri toplama tekniği ile 410 katılımcıya anket uygulamak sureti gerçekleştirilmiştir. elde edilen veriler frekans, yüzde dağılımı ve sıralama işlemlerine tabi tutulmuştur. araştırma sonucunda, aileyle birlikte olmak, arkadaşlarla birlikte olmak, değişik bir ortamda olma i̇steği, kişisel özel gün kutlaması, sosyalleşmek, eğlenmek, farklı tatlar deneme i̇steği, geleneksel özel gün kutlaması, çocukların i̇stemesi, yemek yapacak zaman olmaması ilk on sırada yer alan dışarıda yemek yeme nedenleri olduğu ve bu nedenlerin demografik değişkenlere göre farklılıklar gösterdiği tespit edilmiştir.

gelenek, geçmişte uzun zaman içinde oluşan kültürel birikimi ifade eder. kültürel birikim içinde edebî gelenek de bulunur. edebiyat geleneği diye ifade edilen edebî birikimlerin kalıplaşmış özellikleri vardır. türk edebiyatında uzun zaman içinde oluşmuş bazı kalıplaşmış özelliklere sahip olan iki edebî gelenekten söz edilebilir. bunlardan biri dîvân edebiyatı, diğeri de halk edebiyatı geleneğidir. batı tesirinde 19. yüzyılda modern türk edebiyatı oluşurken gelenekle ilişki bir sorun olmuştur. bu sırada geleneğe eleştirel bakılsa da zaman içinde modern türk edebiyatında gelenekten yararlanma yoluna gidilir.bu çerçevede özellikle şiirde, gelenekten yararlanan şairlerin başarılı eserler kaleme aldıkları ve geleneğin onların eserlerini çok yönlü olarak zenginleştirdiği görülmektedir. bu makalede modern türk edebiyatı ile gelenek ilişkisi ve gelenekten yararlanma ana hatlarıyla ele alınmaya çalışılacak ve dîvân şiiri geleneğine ait nazım şekillerinin 80 sonrası modern şiirde nasıl kullanıldığı ve şairlerin geleneği kullanırken geleneğe ne gibi yenilikler getirdiği örneklerle açıklanacaktır.

bu çalışmada oksidatif polimerizasyon yöntemi ile sentezlenmiş olan sulfoaminonaftol polimerinin (6-amino-4-hidroksi-2-naftalensülfonik asit, psan) polipropilen ile twin-screw microextruder’de çeşitli blendleri hazırlandı. hazırlanan blendlerin ısısal kararlılıkları ve katı hal bozunma kinetikleri incelendi. tüm blendlerin termogramları tek basamaklı bir bozunma reaksiyonu sergiledi. bununla birlikte ilave psan katkı polimerinin miktarı artıkça psan/polipropilen blendlerinin bozunmaya başlama sıcaklık değerlerinin yükseldiği ve termal karalılığının artığı görüldü. aynı zamanda psan/polipropilen blendlerinin farklı ısıtma hızlarında elde edilen dtg termogramları, maksimum reaksiyon hızına karşılık gelen sıcaklık değerlerinin ısıtma hızıyla doğru orantılı olduğunu gösterdi. psan/polipropilen blendlerinin ısısal katı hal bozunma kinetiklerinin hesaplanmasında integral yöntemlerden wanjun-yuwen-hen-cunxin (whyc), madhusudanan-krishnan-ninan (mkn) ve coats ve redfern (cr), diferansiyel yöntemlerden horowitz-metzger (hm) ve van krevelen (vk) ve fark diferansiyel yöntemlerden maccallum-tanner (mc) yöntemi kullanıldı. kinetik hesaplamalar psan/polipropilen blendlerinin ısısal olarak bozunmaya başlaması için gerekli olan aktivasyon enerjisinin, blendlerdeki psan polimerinin % miktarına bağlı olduğunu gösterdi. termodinamik parametreler ise bozunma reaksiyonunun normalden daha hızlı gerçekleştiğini açığa çıkardı.

eğitim-öğretim sürecinin önemli materyallerinden biri olan ders kitaplarının, ideal ders kitaplarına dönüşmesi için yapılması gerekenler arasında ders kitaplarının bazı özellikler açısından incelenmesi de yer alır. bu araştırmanın amacı, 2017-2018 eğitim-öğretim yılında uygulanan yeni öğretim programı doğrultusunda hazırlanan 5. sınıf sosyal bilgiler ders kitabının fiziksel, eğitsel, görsel tasarım, dil ve anlatım özellikleri açısından incelenmesidir. bu çalışmada nitel araştırma yöntemlerinden doküman incelemesi ve içerik analizi kullanılmıştır. yapılan incelemeler sonucunda 5. sınıf sosyal bilgiler ders kitabının önceki ders kitaplarından fiziksel, görsel ve eğitsel açılardan belirgin şekilde farklılık gösterdiği tespit edilmiştir. ünite sayısının düşürülmüş olması, öğrenci çalışma kitabının kaldırılmış olması, çalışma kitabında yer alan etkinliklerin ders kitabında bulunması eğitsel açıdan görülen önemli değişiklerdendir. görsel tasarım açısından kitabın kâğıt kalitesinin çok iyi olması, kitapta kullanılan görsellerin canlı ve dikkat çekici olması yeni ders kitabını üstün kılan özelliklerdendir. yapılan değişikliklerle yeni ders kitabının, eğitim-öğretim faaliyetlerini olumlu şekilde etkileyebilecek düzeyde hazırlandığını söylemek mümkündür.

gelişmekte olan ülkelerde küreselleşmenin yarattığı fırsat ve riskler farklı boyutlarla değerlendirilebilecek geniş bir kapsama sahiptir. son otuz yıllık dönemde neoliberal küreselleşmenin getirdiği serbestleşme eğilimleri dikkate alındığında ticaretin, sermayenin ve emeğin mobilizasyonu beşeri kalkınmayı da yakından etkilemektedir. günümüzün değişen dünyasında bireylerin eğitim, sağlık ve kültür gibi beşeri sermaye unsurlarının iyileştirilmesine yönelik talepleri artarken çok uluslu şirketlerin de nitelikli işgücü ihtiyacı artış göstermektedir. bu doğrultuda mevcut çalışmada, küreselleşme ile beşeri sermaye arasındaki ilişki, küresel ekonomide önemli atılım yapan brics-t (brezilya, rusya, hindistan, çin, güney afrika ve türkiye) ülkeleri için incelenmiştir. 1992-2017 dönemi periyoduna ait verilerle yapılan analiz sonuçları, küreselleşmenin beşeri sermaye üzerinde negatif; ekonomik büyüme, doğrudan yabancı sermaye yatırımı ve bilgi-iletişim teknolojilerinin ise pozitif etkiye sahip olduğunu göstermektedir. konya nedensellik testi sonuçları incelendiğinde ise küreselleşme ile beşeri sermaye arasında güney afrika’da iki yönlü, rusya ve çin’de küreselleşmeden beşeri sermayeye doğru tek yönlü nedensellik ilişkisi olduğu tespit edilmiştir.

şirketlerin türev ürün kullanım düzeyine etki eden faktörleri araştırmak amacı ile yapılan bu çalışmada borsa i̇stanbul’da işlem gören 185 şirkete ait 8 yıllık veri seti oluşturulmuş ve panel ekk yöntemi kullanılmıştır. döviz türev, faiz türev ve toplam türev ürün kullanımına etki eden faktörlerin ayrı ayrı incelendiği çalışmada şirket büyüklüğünün türev ürün kullanımında önemli bir faktör olduğu ve büyük şirketlerin daha fazla türev ürün kullandığı yönünde sonuçlar elde edilmiştir. türev ürün kullanımını etkileyen bir diğer faktör ise finansal sıkıntı olasılığındaki artıştır. yüksek seviyede uzun vadeli borcu bulunan şirketlerin türev ürün kullanım düzeyi artmaktadır. çalışmada ayrıca değişken faizli borcu ve döviz pozisyon açığı fazla olan diğer bir ifade ile döviz kuru ve faiz oranı değişiminden kaynaklanan risklere karşı duyarlılıkları fazla olan şirketlerin daha fazla türev ürün kullandığı yönünde güçlü bulgular elde edilmiştir. son olarak büyüme fırsatlarının faiz türev ürün kullanımını artırdığı sonucuna ulaşılmıştır.

uluslararası i̇lişkiler ve onun bir alt dalı sayılabilecek olan güvenlik stratejileri alanında, uluslararası aktörlerin eylemlerinin sebeplerini ve sonuçlarını anlayabilmek için pek çok teori geliştirilmiş; ulusların karşılaştıkları uluslararası sorunlara müdahale biçimleri de araştırmacıların ilgi alanlarından birisi olmuştur. aslında “müdahale biçimleri” tabirinden, karar alıcıların verili bir soruna yaklaşımları anlaşılmaktadır. dolayısıyla “müdahale” bir karar alma davranışının sonucunda biçimlenir. herhangi bir sosyal bilim araştırmasının bu alandaki çabası ise olgudan düşünceye doğru iz sürmek ve bu sayede siyasi elitin yaklaşım biçimini, tam manasıyla “karar alma biçimini” karakterize etmek şeklinde özetlenebilir. sonuçların ise “stratejik kültür”, “güç kullanımı tarzı”, “savaş tarzı”, “güvenlik kültürü”, “dış politika yaklaşımı” gibi şekillerde adlandırıldığı görülür. bu çalışmanın odağını ise, siyasi/stratejik/güvenlik karar alıcı elitinin güvenlik siyasasına ve nihayet bu siyasasının gerçekleştirilmesindeki güç kullanım tercihlerine odaklanan “stratejik kültür” kavramıyla ilgili olarak uluslararası ve ulusal akademik literatürde yer alan tartışmalar oluşturmaktadır.

diyabetik ketoasidoz, hızlı tanı ve tedavi gerektiren tip 1 ve tip 2 diyabetes mellitusun ciddi komplikasyonlarından biridir. genellikle tip 1 diyabet ile birlikteliği vardır. bunun yanında tip 2 diyabet hastalarında katabolik strese yol açan ciddi enfeksiyon, travma, kardiyovasküler veya diğer acil durumlarda diyabetik ketoasidoz tablosu görülebilir. hiperglisemi osmotik diüreze yol açar. osmotik diürez elektrolitten çok sıvı kaybı ile karakterizedir. i̇ntravasküler hacim azalır. bu durum ilerledikçe böbrek perfüzyonu azalır, idrarla glukoz atılımı azaltılır, hiperosmolarite giderek artar. hiperozmolarite >330 mosm/kg’ı aşarsa merkezi sinir sistemi depresyonu ve koma durumu ortaya çıkabilir. tanının erken konulup tedaviye hemen başlanması mortalitede ciddi oranda azalmalara yol açmaktadır. tedavide en önemli sıvı replasmanı, sonra insülin tedavisi ve ardından ketoasidoza yol açan nedene yönelik tedavidir. diyabet sıklığı giderek artmakta olduğu için, her hekimin pratikte karşılaşabileceği ve mortal seyredebilecek bu komplikasyona dikkat çekmek istedik.

bilişsel radyo, frekans bantlarındaki kullanılmayan ya da az kullanılan kısımların verimli bir biçimde kullanılmasını sağlayan yeni bir teknoloji olarak ortaya çıkmıştır. kablosuz bilişsel radyo ağları, ikincil kullanıcılarının çeşitli sezme teknikleriyle frekans bantlarını dinleyerek spektrumun boş ya da az kullanılan kısımlarından fırsatçı bir şekilde yaralanmasını hedeflemektedir. bu amaçla, ikincil kullanıcıların çeşitli sebeplerden dolayı kullandığı frekans kanalından diğer bir boş kanala geçiş işlemi spektrum el değiştirme olarak tanımlanmaktadır. spektrum el değiştirme işleminin gerçekleştiği durumların başında, ikincil kullanıcılara tahsis edilen frekans kanallarının tekrar birincil kullanıcıların hizmetine sunulması durumu gelmektedir. erişim noktaları tarafından karar verilen spektrum el değiştirme işlemi için çeşitli yöntem ve teknikler kullanılmaktadır. öncelik kuyrukları, ikincil kullanıcıların kendi aralarındaki iletim sırasını belirlemek için oldukça önemlidir. spektrum el değiştirme işleminin gerçekleşme kararının alınması için, yapay zekâ tekniklerinden yararlanılmaktadır. bu çalışmada, kablosuz bilişsel radyo ağları tabanlı spektrum el değiştirme işlemi için öncelik kuyrukları ve yapay zekâ teknikleri ile ilgili yapılan çalışmalar incelenmiştir.

bu makalede öncelikle tasarlanan robot tanıtılmaktadır. pid denetleyicinin yapısı, ziegler nichols (zn) yöntemi ve parçacık sürü optimizasyonu (pso) algoritması hakkında bilgi verilmektedir. daha sonra pso algoritmasının kontrol sistemine uygulanmasından bahsedilmektedir. mobil robot kolunu kontrol eden genuino 101’in üzerinde bulunan usb portundan sonuçlar alınmakta ve matlab’ ta grafiklere dönüştürülmektedir. mobil robot kolunun dikey ve yataydaki konumu jiroskop ve ivmeölçerler ile belirlenmektedir. mobil robot kolun konumunda değişim meydana geldiğinde mobil robot kolunun bilek (m4 motoru) ve bilek dönüş (m5 motoru) motorlarının kontrolü yapılmaktadır. pid denetleyici parametreleri kapalı çevrim zn yöntemi ile belirlenip sonuçlar gerçek zamanlı olarak alınmaktadır. pso algoritması kullanılarak elde edilen pid parametreleri denetleyicilere uygulanmakta ve sonuçlar gerçek zamanlı olarak karşılaştırılmaktadır. elde edilen sonuçlara göre pso+pid kontrolün klasik pid kontrole göre daha az hata yaptığı ve en kısa sürede istenen referans konumuna ulaştığı gözlemlenmektedir.

bu çalışmada, simental ve i̇sviçre esmeri sığırlarda karaciğer ve kas dokusu myh8 gen ekspresyonu ile canlı ağırlık ilişkisinin araştırılması amaçlanmıştır. çalışmada simental (n=40) ve i̇sviçre esmeri (n=40) erkek sığırlar kullanılmıştır. kesimden önce canlı ağırlık ölçümleri yapılmış, kas ve karaciğer dokusu alınarak sıvı azotta dondurulmuştur. sırası ile dokulardan trizol ile rna izolasyonu, rna’lardan c-dna sentezi ve sybr green yöntemi ile ekspresyon analizi yapılmıştır. canlı ağırlıklar ile kas ve karaciğerde myh8 gen ekspresyonu arasında önemli bir korrelasyon bulunmamıştır (p>0.05). simental ve i̇sviçre esmeri arasında kas myh8 gen ekspresyonu bakımından farklılık bulunmamıştır (p>0.05). ancak karaciğer myh8 gen ekspresyonu iki ırktada önemli bulunmuştur (p<0.001). i̇sviçre esmeri karaciğer myh8 ekspresyonu simentale göre yüksek bulunmuştur. sonuç olarak, çalışmada elde edilen veriler simental ve i̇sviçre esmeri myh8 geni ekspresyonu ile canlı ağırlığı arasında anlamlı bir ilişkinin olmadığını ancak myh8 geninin bu ırklarda farklı ekspresyon profili taşıma potansiyeli olduğunu ortaya koymaktadır.

çevre kirliliği ile ilgili endişelerin artması ve otellerin çevre üzerinde olumsuz etkilerinin olduğunun görülmesi ile birlikte otel endüstrisinin çevrenin korunmasına katkıda bulunma konusunda sorumluluklarının olduğu kabul edilmiştir. bu çalışmada çevre bilincinin daha fazla ödeme niyeti ve kalma niyeti üzerindeki etkisi belirlenmeye çalışılmıştır. bununla birlikte yeşil otel uygulamaları ile çevresel bilincinin daha fazla ödeme niyeti ve kalma niyeti üzerindeki etkileri karşılaştırılmıştır. ayrıca çevre bilinci ve yeşil otel uygulamalarının demografik özelliklere göre farklılıkları incelenmiştir. 400 kişiye uygulanan anket çalışması sonucunda çevre bilincinin yeşil otellerde kalma niyeti ile daha fazla ödeme niyetini olumlu etkilediği tespit edilmiştir. çevre bilincinin kalma niyeti ve daha fazla ödeme niyeti üzerinde algılanan yeşil otel uygulamalarına göre daha etkili olduğu görülmüştür. bununla birlikte eğitim durumu yüksek kişilerin çevre bilincinin yüksek aynı zamanda yeşil otel uygulamalarına yönelik algılarının da olumlu olduğu tespit edilmiştir.

öncelikle çağdaş kural dışı tekfircilik bütün değişkenlerin bağımlı olabildiği çoğul, fakat dengeli bir yaklaşımla kavranabilecek bir vakıadır. hangi makro yapısal unsurun ne kadar etkili olduğu kişi ve gruplar yanında, sosyal bağlama göre de değişkenlik arz eder. i̇kinci olarak, tekfirciliğin temelinde bir algı ve inanma düzeyi olarak dini yorum yatar. bu algı ve inanma düzeyini meydana getiren yorumlama biçimi öne sürdüğümüz modelde içerden ve dışardan birbirini tetikleyen faktörlerin etkisi altında şekillenir. i̇çerden faktörler birinci makalede ele alınmıştı. dışarıdan faktörler ise “modernleşmenin zemini olarak i̇slam dünyasında daralma ve çatışmalar”, “modernleşme krizi” ve “sosyal bütünleşme krizi” şeklinde üçlü bir yapı olarak karşımıza çıkar. çağdaş tekfircilik, otorite boşlukları ve iç çatışmalar tarafından tırmandırılmaktadır. otorite ve devlet problemini çözmeden tekfir probleminin çözülmesi muhaldir. diğer taraftan sadece zihniyet değiştirme faaliyetleri de yeterli değildir. makul bir modernleşme süreci içinde refahın orta tabakalara doğru yayılması gerekmektedir. o zaman sivil siyaset araçları gelişerek marjinal eğilimler sistemle bütünleşme fırsatı yakalayacaktır.

çalışmanın amacı, okul öncesi eğitimi bölümü öğretim teknolojileri ve materyal tasarımı dersini alan öğrencilerin materyal hazırlamaya yönelik görüşlerini ve materyallerin hazırlanmasında meslek yüksekokullarıyla olan rolünü incelemektir. çalışmaya ağrı i̇brahim çeçen üniversitesi eğitim fakültesi okul öncesi eğitimi bölümü 2. sınıf öğretim teknolojileri ve materyal tasarımı dersini alan toplam 180 öğrenciden gönüllü olan 124 öğrenci katılmıştır. öğrenciler öğretim materyallerinin hazırlanmasının önemini belirterek özellikle ahşap oyuncakların ve çeşitli animasyonların yapılmasının gerekliliğine işaret etmişlerdir. fatih projesi kapsamında da 8 öğretmenle görüşme yapılmış ve onlar da özellikle akıllı tahtada kullanılabilecek materyallerin yetersizliğinden bahsetmişlerdir. öğretim materyallerini içerikleri göz önünde bulundurulduğunda özellikle bunların yapılması noktasında meslek yüksekokullarının grafik tasarım, bilgisayar programcılığı ve mobilya ve dekorasyon bölümleriyle ilişkisinin bulunduğu ve bu bölümlerle işbirliğinin önemi ortaya çıkmıştır. yapılması gereken öğretim materyallerinin hazırlanmasında noktasında meslek yüksekokullarının ilgili bölümlerinin uygulamada katkısının sağlanmasıdır.

akciğer kanseri tüm dünyada en sıklıkla rastlanan ve hastalıklara bağlı ölümlerde birinci sırada yer alan bir kanser türüdür. bu noktada kolay uygulanabilen, yüksek doğrulukta sonuçlar üreten ve mümkün olabildiğince az yan etkileri olan, erken evrede tanıya imkan tanıyan yöntemlere ve cihazlara ciddi oranda gereksinim duyulmaktadır. bu çalışmada; akciğer kanserinin non-invazif yöntemler kullanılarak teşhis edilebilmesi amacı için hasta ve sağlıklı bireylere ait nefes örnekleri gaz sensör dizileri tarafından ölçülmüş ve sensör verileri analiz edilmiştir. sekizi hasta olmak üzere toplam on yirmi dört kişinin nefes örnekleri değerlendirilmiştir. bu amaçla sensör verileri ön işlemeye tabi tutularak her bir sensör için beş özellik hesaplanmıştır. sensör dizisinde kullanılan yedi sensörun verisi değerlendirmeye alınmıştır. temel bileşen analizi ile hasta verileri ve kontrol verilerinin dağılımı incelenmiştir. ayrıca sensör özelliklerinin sınıflandırmaya katkıları değerlendirilmiştir. sınıflandırma performansını belirlemek için, doğruluk, spesifite ve duyarlılık kullanılmıştır. duyarlılığın yüksek olması hastaların bulunmasının kolaylaşmasını ifade etmektedir. kanser türü hastalıklarda hastalığın tespit edilmesi çok önemlidir.

sovyetler birliği yönetimi, 1922 yılında birliğin oluşumundan, 1991 yılında dağılmasına kadar geçen süre zarfında radyoyu etkili bir kitle iletişim aracı olarak kullanmıştır. özellikle soğuk savaş döneminde sovyetler birliği yönetimi, kitleler üzerindeki etkisini arttırmak ve batı bloku ülkelerinden doğu bloku ülkelerine doğru yönelen radyo yayınlarının etkisini kırabilmek için radyo yayıncılığına büyük önem vermiştir. bu süreçte sovyetler birliği'nin soğuk savaş döneminde radyo yayıncılığına bakışı, hazırlanan afişlere yansımış ve afişler üzerinden radyo yayıncılığına yönelik mesajlar kitlelere aktarılmıştır. çalışmada sovyetler birliği'ndeki radyo yayıncılığının afişlere ne şekilde yansıtıldığının ortaya konulması amaçlanmış, bu amaçla çalışma kapsamında amaçlı örneklem metodu kullanılarak belirlenen sovyetler birliği'ne ait dört afiş, dilbilimci ferdinand de saussure'ün gösterge modeli üzerinden verilmek istenen açık ve gizil mesajlar ortaya konularak analiz edilmeye çalışılmıştır. elde edilen bulgularda, afişler üzerinden sovyetler birliği'nde yaşayan halkların yalnızca sovyetler birliği'ne ait radyoları dinlemesi gerektiğinin vurgulandığı, amerikan radyo yayıncılığının eleştirildiği ve radyonun çağdaşlığın bir simgesi olarak sunulduğu sonuçlarına ulaşılmıştır.

bu çalışmanın amacı ilköğretim matematik öğretmen adaylarının matematik tartışmaları yürütürken öğrencilerin kesirlerle çıkarma işlemine dair geliştirdikleri çözüm yöntemlerine ilişkin kararlarını 5 uygulama modeli çerçevesinde seçme ve sıralama açısından incelemektir. ayrıca, öğretmen adaylarının seçme ve sıralamaya dair gerekçeleri de araştırılmıştır. i̇ç içe geçmiş tek durum modeli olarak tasarlanan bu çalışmanın katılımcıları 30 ilköğretim matematik öğretmen adayıdır. çalışmanın verileri kesirlerle çıkarma işlemine ilişkin 7 farklı öğrenci çözümü içeren seçme ve sıralama soru seti ve yarı-yapılandırılmış görüşmeler aracılığıyla toplanmıştır. veriler, içerik ve frekans analizi yöntemi kullanılarak iki aşamada analiz edilmiştir. çalışmanın bulguları öğretmen adaylarından çoğunun sınıfta tartışmak amacıyla doğru çözüm yöntemlerini seçtiklerini ve büyük çoğunluğunun yanlış çözüm yöntemlerini görmezden geldiğini göstermektedir. öğretmen adaylarının seçme ve sıralamaya dair gerekçelerini çoğunlukla pedagojik nedenlere dayandırdıkları ve öğrenci çözümleri arasında ilişki kurmadan seçim ve sıralamalarını yaptıkları sonucuna ulaşılmıştır. diğer taraftan, seçim ve sıralamalarını işlemsel ve kavramsal nedenlere dayandıran öğretmen adayı sayısı oldukça azdır

bu araştırmanın amacı, okul öncesi dönemdeki çocukların yazı farkındalığı becerilerini değerlendirebilecek geçerli ve güvenilir bir ölçme aracının geliştirilmesidir. araştırmada genel tarama modellerinden betimsel tarama modeli kullanılmıştır. araştırmanın çalışma grubunu 48-72 ay arası normal gelişim gösteren 109 kız, 107 erkek olmak üzere toplam 216 çocuk oluşturmuştur. çalışma grubundaki çocuklar, ankara ilinin sosyo-ekonomik düzeyi birbirinden farklı dört ilçesindeki bağımsız anaokullarından maksimum çeşitlilik örnekleme yöntemi ile belirlenen altı anaokulunda öğrenim gören çocuklar arasından random seçilmiştir. yazı farkındalığı becerilerini değerlendirme aracı’nın geçerlik çalışması için kapsam ve yapı geçerliği yapılmıştır. kapsam geçerliği için uzman görüşüne başvurulmuş, yapı geçerliği için ise madde analizi yapılmıştır. ayrıca üç faktörlü olarak kurulan modelin veriye uyum sağlayıp sağlamadığını belirlemek için doğrulayıcı faktör analizi yapılmıştır. değerlendirme aracının kr-20 güvenirlik katsayısı .76 olarak saptanmıştır. araştırma sonucunda yazı farkındalığı becerilerini değerlendirme aracı’nın okul öncesi dönemdeki 48-72 aylık çocukların yazı farkındalığı becerilerini değerlendirmede geçerli ve güvenilir bir araç olduğu belirlenmiştir.

bu çalışmada seydiköy’ü 17. yüzyıldan itibaren ziyaret etmeye başlayan avrupalı seyyahların gezi anekdotlarında verdiği bilgiler ve 2018 yılında tarafımızdan gerçekleştirilen arkeolojik yüzey araştırması sırasında elde edilen bulgular üzerinden kentin arkeolojik ve kültürel mirasının mevcut durumu ile değişimi değerlendirilmiştir. seydiköy’ü 17. yüzyıldan bu yana ziyaret eden avrupalı seyyahlar yerleşim hakkında paylaştıkları genel bilgiler dışında bölgenin antik kalıntıları üzerine de gözlemlerini sunmuşlardır. özellikle seydiköy ve çevresinin avrupa müzelerine eski eser sağlayabilecek bir arkeolojik zenginliğe sahip olduğu bu şekilde öğrenilmektedir. sonrasında gerçekleştirilen araştırmalar da yörenin antik çağda smyrna’ya uzanan güzergâh üzerinde stratejik bir noktada olduğunu göstermekle birlikte kentin büyüme ve gelişme sürecinde birçok antik kalıntının kaybolmuş olduğu görülmektedir. örneğin birçok seyyahın gezi anekdotları içerisinde adı geçen tümülüslerden günümüzde yalnızca bir tanesinin muhafaza edilebilmiş olması bunun kanıtı niteliğindedir. önceki araştırmalarda ve tarafımızdan gerçekleştirilen yüzey araştırması sırasında yörede arkeolojik bulgulara ulaşılması da erken dönem seyyahlarının seydiköy’ün antik kalıntılarına ilişkin vurgularını desteklemektedir.

kazak millî şairi mağcan cumabayev, şiirlerinde hem tarihî-klâsik şiir anlayışına, hem de millî-sosyal edebiyat şiir anlayışına sahip çıkmıştır. bunun yanı sıra sosyal temalı şiirlerinde tarihî kahramanlık olaylarına gönderme yaparak çağındakilere ve gelecek nesle cesaret duygusu aşılamaya çalışır. şiirlerinde halk ağızlarından ve folklorik dil malzemelerinden de başarılı bir ahenk oluşturarak faydalanır. bu da cumabayev’in şiirlerine tabiîlik, canlılık ve sade bir üslûp kazandırır. çalışmamızda, mağcan cumabayev’in şiirlerindeki telmih ve kalıp ifadeler belirtilerek onun sosyal yaşam karşısında duyduğu hissî, edebî kişiliği ve arzuları kısa bir şekilde tanıtılmaya çalışılmıştır. ele aldığımız manzum eserlerde telmih (hatırlatma) sanatı ve kalıp ifadeler ile ilgili unsurlardan hareketle metin ile olay arasındaki münasebetini tanıtmaya ihtiyaç vardır. giriş ve sonuç hariç iki bölümden oluşan çalışmamızın birinci bölümünde, mağcan cumabayev’in şiirlerinde yansıtılan telmih (hatırlatma) üzerinde durulmuştur. i̇kinci bölümde ise, şiirlerdeki kalıp ifadeler ile ilgili hususlar değerlendirilmiştir.

tasavvuf tarihimizi konu edinen etraflı çalışmalara imza atan şaban er’in yeni kitabı melâmîlik ve osmânlı devri melâmîleri kutup yıldızı yayınları’ndan çıktı. kronolojik olarak 46 melâmî büyüğünün biyografisinin yer aldığı bu çalışmada er, her biyografiyi edebiyat, tarih ve tasavvufu birbirinden ayırmayarak özenle kurmuştur. bu açıdan eser, temelde tasavvuf tarihi olmak üzere dil, edebiyat, sosyoloji, bibliyografi gibi birçok ilim şubesince istifade edilebilecek bir hüviyeti haizdir. önemli kaynaklara dayanarak melâmîliğin tanımının yapıldığı ön söz, 15 sayfalık bir yekûn tutmaktadır. muhammed nûru’l-arabî, hüseyni’ssülemî, seyyid şerîf cürcânî, mollâ câmî, şeyh abdullah i̇lâhî, i̇mâm şa’rânî, sarı abdullah efendi, i̇smâ’îl hakkı bursevî, erzincanlı terzi baba, seyyid abdülhakîm arvâsî ve ilk melâmî olarak kaydedilen ebû sâlih hamdûn-ı kassâr’ın yaptığı melâmîlik tanımları bu kapsamda ön sözde yer almıştır. ön sözden hemen sonra gelen “esâs ve usûl” başlıklı kısımda ise kitapta bulunan melâmî büyüklerinin biyografileri hazırlanırken istifade edilen temel kaynaklardan birkaçı muhteva yönünden kısaca anlatılmıştır

bu çalışmanın ana amacı chan vd. (2012) tarafından geliştirilen “girişimcilik, profesyonellik ve liderlik (epl)” ölçeğinin türk öğrenciler için doğrulamasının yapılmasıdır. epl ölçeği öğrencilerin girişimcilik, profesyonellik ve liderlik bileşenlerine olan arzularını motivasyon, etkinlik ve niyet bazında bağımsız olarak ölçmektedir. epl ölçeği kim yin chan’den izin alınarak uygulanmış ve anket sorularının cevapları, öğrenci bazında kim yin chan’in vermiş olduğu değerlendirme tablosuna göre toplamsal olarak elde edilmiştir. bu toplamsal puanlar tüm analizlerde kullanılmıştır. epl kariyer isteği ölçeği “motivasyon – niyet – etkinlik” olmak üzere üç temel faktörden oluşmaktadır. bu temel faktörlerin “girişimcilik – profesyonellik – liderlik” olmak üzere üçer alt faktörü vardır. epl ölçeğinin betimsel analizi ve doğrulanması amacı ile anket türkçe’ye çevrilerek manisa celal bayar üniversitesi uygulamalı bilimler yüksekokulundaki 903 öğrenciye uygulanmış, iki aşamalı doğrulayıcı faktör analizi ile orijinal ölçeğin türk öğrencilerine uyumuna bakılmış ve iyi uyum sağlayacak bir şekilde ölçeğin yeniden düzenlenmesi yapılmıştır.

çeltik üretiminde uygun teknoloji ve üretim faktörlerinin kullanımı, verim ve kalite üzerinde etkili olmaktadır. ancak son yıllarda afganistan ve özellikle araştırma bölgesi olan tahar i̇linde çeltik üretiminde önemli sorunlar yaşanmaktadır. bu sorunların en önemlileri, ülkede üretim faktörlerine erişimin zayıf olması, ekim yöntemlerinin etkili bir şekilde uygulanamaması, kalitesiz tohumluk ve kalitesiz gübrelerin kullanılması ile pirinç tüketiminde daha fazla ithalata bağımlılığın gün geçtikçe artmasıdır. bu çalışmanın temel amacı, afganistan’ın tahar i̇linde çeltik üreten çiftçilerin üretiminde karşılaştıkları sorunları ortaya koymak ve bunlarla ilgili çözüm önerileri getirmektir. bu amaç doğrultusunda ilde çeltik üretimi yapan 90 çiftçi ile anket yoluyla görüşülerek veriler elde edilmiştir. araştırma sonuçlarına göre çiftçilerin çeltik üretiminde karşılaştıkları en önemli sorunlar; tarım makinelerine erişim eksikliği, ekim zamanında işçi eksikliği, kurutma için uygun alanların bulunmayışı, sulama kanallarının yetersiz oluşu, gübrelere erişim eksikliği ve geliştirilmiş tohum eksikliğidir. çiftçiler, devletin çeltik üreticilerine destek sağlaması halinde bu sorunların belirli düzeyde çözüleceğini düşünmektedir.

türkiye ekonomisi, ağustos 2018’de bir kez daha bir döviz kuru krizini deneyimlemiş bulunuyor. i̇zleyen dönemde ve belki de hâlâ, bunun bir kriz olup olmadığı konusundaki tartışmalar bir yana, ciddi ekonomik sıkıntıların baş gösterdiğine tanık olduk. gelişmiş ve gelişmekte olan ülkelerin yaşadıkları krizler nitelik itibariyle birbirinden farklılık gösteriyor. son 20-30 yıllık dönemde, gelişmekte olan ülkelerde gözlenen finansal krizlerde ani duruş ve geri dönme kavramlarıyla açıklanan, uluslararası finansal sermayenin ülkeden kaçışı adeta finansal krizin bir alamet-i farikası haline gelmiş durumda. yüzeysel bir bakış açısıyla, sıcak para olarak da adlandırılan, bu kısa vadeli sermaye çıkışları krizin tetikleyicisi olarak görülüyor. oysa finansal bir kriz ile eşanlı olarak ortaya çıkan bu gelişmeyi, krizin nedeni değil, göstergesi olarak tanımlamak daha doğru bir yaklaşım olur. bu ortak göstergeye ve diğer benzerliklere karşın, gelişmekte olan ülkelerin, krize yol açan sorunlarının da aslında farklılaşabileceğini anımsamak gerekiyor. örneğin, bizim ekonomimizde inşaat sektörünün göreli payının arttırılması bu çerçevede görülebilir

cari işlemler dengesi hesabı, bir ülkenin makroekonomik performansını yansıtan en önemli ekonomik göstergelerden biridir. pek çok ülkede olduğu gibi, türkiye’de de en önemli ekonomik göstergelerin başında gelmektedir. bu çalışmada, imalat ve sanayi sektörlerinin cari işlemler dengesi üzerindeki etkisi 1974-2017 dönemini kapsayan yıllık verilerle türkiye ekonomisi için zaman serisi analizi çerçevesinde iki farklı model yardımı ile ayrı ayrı tahmin edilmiştir. bunun için öncelikle adf birim kök testi uygulanmış olup, serilerin birinci farkında i(1) durağan oldukları tespit edilmiştir. birim kök testinden sonra johansen eşbütünleşme analizi yapılmıştır. daha sonra uzun dönemli eşbütünleşme katsayılarını test etmek için fmols, ccr ve dols testlerinden yararlanılmıştır. elde edilen sonuçlara göre, değişkenler arasında uzun dönemli bir ilişkinin olduğu tespit edilirken, imalattan cari işlemler dengesi üzerine tek yönlü ve sanayiden cari işlemler dengesi üzerine çift yönlü nedensellik tespit edilmiştir. yapılan regresyon analizinde ise, imalat ve sanayinin cari işlemler dengesi üzerindeki etkisinin negatif ve istatistiksel olarak anlamlı olduğu sonucuna ulaşılmıştır.

bu çalışma; hz. peygamber’in sünnetinin eğitim yöntemi ışığında, ferdî ve toplumsal olarak duygusal zekâ ilkesi ve kökeninin incelenmesini hedeflemektedir. araştırmacı müslümanlar arasında psikolojik denge dayanaklarının oluşumunda i̇slami yöntemin tanıtımında, tümevarım ve tümdengelim yöntemleri aracılığıyla betimsel analitik metodu ve dokümanter metodu kullanmıştır. şer-i delillerin belgelendirilmesini temel alan araştırma yöntemine dayanarak i̇slam toplumunun çeşitli katmanlardaki birey ve toplumun duygusal zekâ sisteminin yapılanması yollarının belirlenmesini analiz etmektedir. araştırma duygusal zekâ ilkesinin, kuranı kerimin yerleştirilmesini önemsediği, sözlü, fiili ve takriri nebevi sünnetin ve ümmetin halef âlimlerinin somutlaştırılmasına çalıştığı, özgün bir i̇slami psikolojik eğitim ilkesi olduğu sonucuna varmıştır. çalışma, dayandığı dokümanter yöntemin yararının önemli olduğunu, bununla birlikte son din i̇slam’ın çok yöntemli ve çok amaçlı yönünü göstererek, i̇slami pedagojik ve psikolojik düşüncenin zenginliğini ve psikolojik sağlık ilkelerinin yerleştirilmesinde ilk olduğunu ortaya koyan çalışmalar yapmak amacıyla bu yöntemin geliştirilmesini tavsiye etmektedir.

bu çalışmada, güç dengesizliğinin karşılıklı bağımlılığın yönetimine nasıl bir etkide bulunduğu gösterilmek istenmiştir. bu etki, türk yassı çelik sektörü ile beyaz eşya sektörü ve çelik boru sektörü arasındaki karşılıklı bağımlılığın yönetimi üzerinden ortaya konulmak istenmiştir. bu doğrultuda, öncelikle sektörler arasındaki karşılıklı bağımlılık seviyeleri ile aralarındaki güç dengesizliği casciaro ve piskorski’nin (2005: 184) geliştirdiği formülden yararlanılarak hesaplanmıştır. bu hesaplamaların ardından ne tür yönetim mekanizmalarının kullanıldığını tespit edebilmek için nitel araştırma yöntemi takip edilmiştir. türk yassı çelik sektöründen 2, beyaz eşya ve çelik boru i̇malatı sektörlerinden 1’er firma seçilerek araştırma örneklemi oluşturulmuştur. ancak araştırma, sektörler arasındaki güç dengesizliği ve karşılıklı bağımlılığı yönetim mekanizmalarına odaklandığından sektörler geneline ilişkin verilerin toplanabilmesine de dikkat edilmiştir. veriler doküman incelemesi ve görüşmelerle toplanmıştır. analizler güç dengesizliği seviyesinin karşılıklı bağımlılığın yönetiminde kullanılan mekanizmaları etkilediğine işaret etmektedir. sonuç olarak, güç dengesizliği arttıkça sektörler arasında daha fazla bütünleşme ve kaynak harcama gerektiren mekanizmaların seçildiği görülmüştür.

bu makalede eski ve yeni kurumsal i̇ktisat, neoklasik iktisat ile karşılaştırmalı olarak değerlendirilmiştir. neoklasik teori, iktisadi davranışları marjinal fayda doğrultusunda açıklarken eski kurumsal i̇ktisat, davranışları kurumsal değişimler ekseninde değerlendirmektedir. eski kurumsal i̇ktisat kurumları, normlar ve değerler sistemi olarak tasvir etmekte; istikrarı sağlayan ve belirsizliği azaltan kuralları kurum olarak nitelendirmektedir. eski kurumsal i̇ktisadın temsilcilerinden veblen ve commons kurumsal gelişmeleri neoklasik iktisatla bağdaştırma taraftarı olmazken yeni kurumsal i̇ktisat neoklasik iktisadın özüne dokunmadan kurumcu iktisat ile neoklasik iktisadı uzlaştırmıştır. north ise hem eski hem de yeni kurumcu i̇ktisat okulu geleneğinden gelen biri olarak kurumsal iktisadı bir bütünlük içinde değerlendirmektedir. çalışmanın amacı, öncelikle kurumcu i̇ktisadın mihenk taşları olan değer ve normların toplumsal çerçevesinin ve sosyal boyutunun veblen tarafından nasıl kurgulandığını açıklamaktır. eski ve yeni kurumsal iktisadın temel çerçevesi, diğer iktisadi okullarla etkileşimi ve farklılıkları değerlendirilerek yorumlanmıştır. bu doğrultuda, kurumsal gelişmelerin önemine dikkat çekilmiştir.

uluslararası para sisteminin dayattığı kurumları ve kuralları benimsemek mecburiyetinde kalan i̇slam dünyasının bu kapsamdaki geleneksel i̇slami kurumlar ve uygulamalar ile bağının büyük ölçüde koptuğu söylenebilir. yeni bir disiplin olarak ortaya çıkan i̇slam iktisadı alanında i̇slami para sistemine yönelik çalışmaların sayısı gün geçtikçe artmaktadır. bunların bir kısmı konvansiyonel sistemdeki kurumları, kuralları ve araçları i̇slami normlara göre uyarlayarak aynı temel üzerinde sistemi yürütmeye yönelik pratiğe dönük çalışmalar olarak nitelendirilebilir. diğer bir kısım çalışmalar ise i̇slam’a özgün bir para sistemi yapısının tüm yönleriyle planını çizme gayretini göstermektedir. tüm bu çalışmalarda kanaatimizce hak ettiği ilgiyi görmeyen konu para standardıdır. para bir değer ölçme aracıdır. ekonomik her varlığın değeri para ile ölçüldüğüne göre bu ölçünün sunduğu standartta bir istikrar olması gerekliliği kaçınılmazdır. bu nedenle, i̇slami bir para sisteminin çerçevesini çizmeden önce bunun temel ölçüsü olan i̇slami para standardının belirlenmesi gerekir. bu çalışmada, geçmişten günümüze uygulanan para standartları anlatılmakta ve bunların avantajları ile dezavantajları tartışılmaktadır.

özet bu çalışma etik kavramının ve etik ilkelerin kalıcı olarak yerleşmesini kamu denetçiliği kurumu özelinde incelemeyi amaçlamaktadır. bu amaçla ilk olarak; etik ve ombudsman kavramları ele alınmış ve tahlilleri yapılmış, kamu yönetiminde etik ilkeler açıklanmış, ombudsmanın iyi yönetim ilkeleri ile etik ilkelerin ortak noktaları ve benzerlikleri ortaya konulmuştur. daha sonra türkiye’de denetçiliği kurumu’nun yapısı ve nitelikleri incelenmiştir. son olarak ise; kamu denetçiliği kurumu’nun kurumsal rolüyle türkiye’de kamu yönetimi sistemine etik ilkelerin yerleşmesine sunduğu katkıyı ölçebilmek için öncelikle tavsiye kararlar incelenmiş, daha sonra kurumun uzmanlarıyla konuya ilişkin mülakatlar yapılmıştır. çalışma sonuçlarına göre; kolay erişilebilir, hızlı karar veren, başarılı, etik ilkelere sahip, şeffaf ve katılımcı bir kamu yönetiminin tesis edilmesi ve vatandaşı da sürece dahil ederek geleneksel yönetimden katılımcı yönetişime geçiş aşamasının sağlanması açısından mesafe kat edilmesine kamu denetçiliği kurumu tarafından katkılar sağlandığı düşünülmektedir. çalışmanın değerlendirme kısmında, etik kodların arttırılması için önerilerde bulunulmuştur.

i̇ş sahibinin işin zamanında tamamlamaması nedeniyle tazminat isteme hakkından söz edebilmek için yüklenicinin madde 8.2 hükmünde belirtilen hususlara riayet etmemiş olması gerekir. buna göre yüklenicinin sözleşmede kararlaştırılan işlerin bir kısmını veya tamamını bitirememiş olması gerekir. bu kapsamda yüklenicinin teslim öncesi testlerden geçememesi, teslime yönelik işlerin yine tamamı veya bir kısmını bitirememiş olması halinde iş sahibinin tazminat hakkı gündeme gelecektir. zira fidic kırmızı kitap 8.2 hükmü, yüklenicinin sözleşmede kararlaştırılan işlerin tamamı veya ilgili kısımlarının bitilmesini, testlerden başarılı olunmasını ve bitirilen işlerin teslimine yönelik işlerin de eksiksiz yapılmasını emretmiştir. aksi durumda fidic m. 8.7 uyarınca iş sahibinin işin gecikmesi durumuna bağlı olarak tazminat talep hakkı olacaktır. fidic kırmızı kitap kurallara göre, yüklenici işe zamanında başlamaz veya işi zamanında bitirmez ya da işi sözleşmeye uygun bir şekilde yerine getirilmez ise iş sahibi sözleşmeyi sona erdirebilir.

çift verilerinin analiz yöntemlerinin gelişmesi, özellikle romantik ilişki dinamiklerinin araştırıldığı çalışmaların yapılabilmesi ve buna bağlı olarak çift terapisi alanında etkili müdahalelerin geliştirilmesi açısından büyük önem taşımaktadır. i̇statistiksel yöntemlerin gelişmesine karşın, çiftlerden veri toplamak, başta erkek partnerleri çalışmaya katılmaya ikna etmek olmak üzere bazı güçlükleri barındırmaktadır. bu güçlüklerin bir kısmının üstesinden gelmek adına kitle kaynak şirketleri bir seçenek oluşturmaktadır. bu makalenin amacı, ülkemizde çiftlerle çalışan araştırmacılara, prolific kitle kaynak şirketini tanıtmaktır. bu makalede öncelikle, farklı kitle kaynak şirketleri arasından prolific'i seçmemizin nedenleri belirtilmiştir. ardından, prolific şirketi aracılığıyla nasıl çift verisi toplanabileceği adım adım ve ekran görüntüleri ile birlikte açıklanmış; ayrıca, veri kalitesinin artırılması için ön eleme, veri toplama ve veri temizliği aşamalarında dikkat edilmesi ve kontrol edilmesi gereken hususlar ile alınması gereken önlemler sunulmuştur. prolific kitle kaynak şirketi aracılığıyla çiftlerden veri toplanmasının getiri ve götürülerinin de tartışıldığı makalemizin, çift verisi toplamayı amaçlayan klinisyenler ve araştırmacılar için metodolojik bir kaynak olabileceği düşünülmektedir.

i̇slâm tarihinde kadınlar her zaman aynı düzeyde olmasa da ilim hayatında aktif rol oynamıştır. özellikle vii-x. (xiii-xvi.) asırlara tekabül eden memlük coğrafyasında kadınlar, toplum içerisinde hatırı sayılır şekilde etkinliklerini hissettirmişler, diğer i̇slâmî ilimlerde olduğu gibi hadis ilminin öğretiminde de erkek hocalarla birlikte görev almışlardır. nitekim kudüs’ten göç ederek dımaşk’ta kāsiyûn dağı eteklerine yerleşen makdisî ailelerinin öncülüğünde inşa edilen el- camiu’l-muzaferî, kadın-erkek pek çok hocanın katılımıyla gerçekleştirilen toplu dersler için önemli bir mekân olmuştur. bu makale söz konusu dönemde kadınların, okuttukları eserlere düşülen semâ kayıtlarından hareketle sadece evlerinde değil dârülhadis ve medrese gibi kurumların yanı sıra her kesimden insanın müşterek olarak kullandığı camilerde de birtakım ilmî faaliyetler sürdürdüklerini göstermeyi amaçlamaktadır. makalede bu dönemin kadın muhaddisleri tanıtılırken aynı zamanda okutulan kitaplar ve derslere katılan öğrencilerin yaşı, bilgi düzeyi ve sayısı gibi özelliklerinden hareketle dönemin ve toplumun ilim hayatına verdiği önemi yansıtan bilgiler de sunulmuştur.

bu araştırma fen ders kitaplarındaki analojilerin nasıl kullanıldığını ve analojilerin fen öğretiminde etkin kullanımına ilişkin fen öğreticilerinin görüşlerinin ne olduğunu incelemektedir. araştırmanın ilk kısmında doküman incelemesi araştırma yöntemi kullanılırken, ikinci kısımda tarama araştırması yürütülmüştür. öncelikle, 2017-2018 eğitim-öğretim yılında 3. sınıftan 8. sınıfa kadar fen bilimleri derslerinde kullanılan fen ders kitapları içerik analizine tabi tutulmuştur. daha sonra, iki üniversitedeki fen öğreticilerine (n=130) anket uygulanarak analojilerin fen öğretiminde kullanımında etkinliğinin artırılmasına ilişkin esasların neler olduğu araştırılmıştır. fen ders kitaplarında farklı özelliklerde toplam 141 analoji tespit edilmiştir. ayrıca, analojilerin etkin kullanımına ilişkin fen öğreticilerin büyük çoğunluğu analojilerin sözlü ve resimli sunulması; soyut olayları somutlaştıran analojilerin olması; haritalamanın zenginleştirilmiş ya da genişletilmiş olması; analojiler kurulurken kaynağın açıklanması; çevre ortamından analojilerin kurulması; analojilerin soru ve tartışma ortamı içinde sunulması; analojilerde benzemeyen yönlerin de belirtilmesi gerektiğini ifade etmiştir.

bu çalışmada, vollastonit katkılı yüksek performanslı harçların (yph) taze ve mekanik özellikleri deneysel olarak incelenmiştir. i̇lk aşamada vollastonit mineralinin literatür çalışmaları dışında belirlenen özel bir yöntemle sentetik olarak üretimi yapılmış, ikinci aşamada ise sentetik vollastonit yph üretiminde kullanılmıştır. vollastonit katkılı yüksek performanslı harçların (vyph) üretimi 0,33 sabit su/bağlayıcı (çimento+vollastonit) oranıyla, 132±10 mm sabit bir yayılma çapıyla ve yüksek oranda su azaltıcı katkı (süper akışkanlaştırıcı) kullanılarak gerçekleştirilmiştir. i̇lk olarak, kontrol harcı sabit su/bağlayıcı oranı ile üretilmiş ve daha sonra sentetik vollastonit sırasıyla, %3, %6, %9 ve %12 oranlarında her defasında çimentonun yerine ikame edilmiştir. üretilen harçların sarsma tablasında yayılma çapı ölçülmüştür. sonrasında, harçlara basınç ve eğilme testlerinin yanı sıra ultrasonik titreşim hızı testi 28. günde uygulanmıştır. deney sonuçlarına göre, vollastonit miktarının artmasıyla yayılma çapı giderek azalmış ve mekanik özellikler %9’a kadar iyileşmiştir.

günümüzde teknolojinin hızla gelişmesi ile birlikte yapay zekâ teknikleri de yaygın bir şekilde kullanılmaktadır. yapay zekâ yöntemleri mühendislik uygulamaları, eğitim, savunma sanayi gibi birçok alanda sıklıkla kullanılmaktadır. yapay zekânın önemli kullanım alanlarından birisi de sağlık sektörüdür. sağlık sektörü alanında gerçekleştirilen bu çalışmada açık erişimli bir internet sitesinden (kaggle) elde edilen veri seti kullanılmıştır. veri seti üzerinde yapay zekâ yöntemleri kullanılarak kalp hastalığının tespiti gerçekleştirilmiştir. çalışma kapsamında, random forest yöntemi ve parçacık sürü optimizasyonu kullanılarak veri setinde yer alan 303 bireyin kalp hastası olup, olmadığına dair sınıflandırma işlemi gerçekleştirilmiştir. parçacık sürü optimizasyonu yöntemi kullanılarak özellik seçimi yapılmış olup rastgele orman yapay zekâ algoritması ile veri seti eğitilmiştir. rastgele orman sınıflandırma modeli; doğruluk, özgüllük, duyarlılık, kesinlik, f-ölçüsü, roc eğrisi ölçütlerinden oluşan performans değerlendirme kriterlerine göre başarı oranı incelenmiştir. değerlendirme sonucunda rastgele orman sınıflandırmanın %86.88 doğruluk, %85.71 özgüllük, %87.87 duyarlılık, %87.87 kesinlik ve %87.87 f-ölçüsü değeri ile başarılı tahmin gerçekleştirdiği belirlenmiştir.

gıda intoleransı, bir gıda maddesinin vücutta sindirilememesinden veya emilememesinden ileri gelen, genellikle gıda alerjisi ile karıştırılan ancak gıda alerjisine göre daha yaygın görülen bir rahatsızlık türüdür. gıda intoleransının neden olduğu semptomlar, gıda alerjisi semptomlarına benzemekte, gastrointestinal, kutanöz ve solunum hastalıklarını içermektedir. ancak her iki rahatsızlık farklı mekanizmalarla gerçekleştiğinden tedaviler farklılık göstermektedir. gıda intoleransları enzimatik, farmakolojik ve tanımlanamayan gıda intoleransları olmak üzere üçe ayrılmaktadır. enzimatik gıda intoleransı; besin öğelerinin vücutta kullanılmasında görev alan enzimlerden birinin, genlerdeki hata sebebiyle yeterli sentezlenemeyişi ya da hiç sentezlenememesinden dolayı meydana gelen ve metabolik gıda intoleransı olarak adlandırılan bir durumdur. dünya genelinde gıda intoleransı tanısı konulmuş insan sayısının oldukça fazla olması ve konu hakkında insanların yeterli bilgiye sahip olmayışı konunun ne derece önemli olduğunun bir göstergesidir. bu çalışma, metabolik gıda intoleranslarından olan laktoz intoleransı, çölyak, fenilketonüri, galaktozemi, früktoz intoleransı ve favizm hakkında genel bir bilgi vermek amacıyla hazırlanmıştır.

xvi. yüzyılda simav, kütahya sancağına bağlı bir kaza olarak görülmektedir. çalışmamızda cumhurbaşkanlığı osmanlı arşivinde 49 numaralı tahrir defteri verileri ışığında simav’ın demografik yapısı ele alınmış, yerleşmeler ve bunun yanında ekonomik yapısına da değinilmiştir. öncelikle simav şehri üzerinde durulmuştur. tahrir defterinden şehir merkezinde yukaru, orta ve aşağa adında üç mahalle bulunduğu ve yaklaşık toplam nüfusun da 1375 kişiden oluştuğu tespit edilmektedir. simav’ın kırsal bölgesinin geniş bir alana yayıldığı ve mezralar yanında 69 adet köyü bulunduğu, buralarda da toplam yaklaşık nüfusun 8045 kişiden oluştuğu anlaşılmaktadır. kazanın toplam nüfusu ise yaklaşık olarak 9420 kişiyi bulmaktadır. kaza nüfusunun %14,60 şehirde yaşarken, %85,40’ı kırsal bölgede yaşamaktadır. ayrıca bölgenin konar-göçerlere ev sahipliği yaptığı, bazı köy isimlerinin yörük cemaat isimlerinden oluştuğu tespit edilmektedir. kazada buğday, arpa, burçak, yulaf gibi hububat yanında, sebze ve meyve yetiştirildiği, arıcılık yanında hayvancılık faaliyetlerinin de yürütüldüğü görülmektedir.

bu çalışmada, mart 2006-şubat 2007 tarihleri arasında almus baraj gölü (tokat)’nden yakalanan 172 adet alburnus chalcoides (güldenstädt, 1772) bireyinin farklı kemiksi yapıları yaş tayini amacıyla değerlendirilmiş ve güvenilir bulunan yaş belirleme yapısına göre populasyonun yaş ve eşey kompozisyonu, yaş-boy, yaş-ağırlık, boy-ağırlık ilişkileri ve kondisyon faktörü incelenmiştir. yaş tayini için pul, omur, lagenar (asteriskus) ve utrikular (lapillus) otolitler alınmıştır. kemiksi yapıların karşılaştırılmasında ortalama yaş, yüzde uyum, ortalama yüzde hata ve değişim katsayısı kullanılmıştır. yaş tayini için en güvenilir kemiksi yapı pul bulunmuştur. i̇ncelenen örneklerin yaşları 1-3 arasında değişmiştir. populasyonun % 57,56’sı dişi, % 28,49’u erkek ve % 13,95’i eşeyi belirlenemeyen bireylerden oluşmuştur. populasyon genelinde yaş grupları için ortalama total boy ve ağırlıklar sırasıyla 12,85 cm, 14,70 cm, 16,50 cm ve 19,50 g, 29,24 g, 41,43 g olarak tespit edilmiştir. tüm bireyler için boy-ağırlık ilişkisi w = 0,0019 tb3,577, kondisyon faktörü 0,889 olarak hesaplanmıştır

bu araştırmanın amacı farklı iki lise türünde 12. sınıf öğrencilerinde benlik saygısı ve algılanan anne baba tutumları arasındaki ilişkinin bazı değişkenler açısından incelenmesidir. araştırmanın çalışma evrenini 2014-2015 eğitim-öğretim yılında i̇stanbul i̇li başakşehir i̇lçesinde bulunan üç genel lisede toplam 297 öğrenciyle yapılmıştır. araştırmanın verileri “offer benlik saygısı” ölçeği ile “anne-baba tutum” ölçeği ile toplanmıştır. verilerin analizinde pearson momentler çarpımı, bağımsız örneklemler t testi ve tek yönlü varyans analizi (anova) ve çoklu karşılaştırmalar için ise tukey hsd testi kullanılmıştır. araştırma bulgularına göre; öğrencilerin algıladıkları anne-baba tutum genel puanı ile benlik saygısı genel ve alt ölçeklerinden olan duygusal düzey, beden imgesi, sosyal ilişkiler, çevre uyumu, aile ilişkileri, baş etme gücü, cinsel tutumlar, dürtü kontrolü, ruh sağlığı ve bireysel değerler puanları arasında anlamlı ilişkilerin olmadığı görülmüştür. buna karşılık sadece algılanan anne-baba tutum genel puanı ile alt ölçeklerinden olan meslek ve eğitim puanı arasında anlamlı bir ilişkinin olduğu görülmüştür.

bu makale, günümüzde i̇stanbul fatih ilçesinde yer alan fincancılar yokuşu özelinde, 19. ve 20. yüzyılda osmanlı matbaacılarını ve matbaacılık faaliyetlerini inceleyecektir. yokuşta 19. yüzyılda amerikalı protestan misyonerleri tarafından inşa edilmiş olan amerikan hanı / bible house da aynı bağlamda değerlendirecektir. makale, matbaacılık mesleğindekilerin amerikan misyonerleri, osmanlı ermenileri (özelikle de protestan ermenileri) ve osmanlı müslümanları olduğunu gösterecektir. fincancılar yokuşu’nda nelerin basıldığına dair detaylar vererek dönemin bazı okuma alışkanlıklarını ve osmanlı protestan ermenilerinin olası yeni tahayyüllerini örneklendirecektir. son olarak, matbaacıların, avrupa’ya hangi alanlarda bağımlı olduklarını ve bu bağımlılığı neyin kırdığına dair bazı analizler yapacaktır. kısacası, bu makalenin amacı, fincancılar yokuşu’ndaki matbaacılık faaliyetlerini incelemek ve böylece 19. ve 20. yüzyıl osmanlı i̇mparatorluğundaki okuma alışkanlıklarına, imparatorluk içi ve imparatorluk ötesi ilişkileri ağlarına, amerikan misyonerlerine ve özellikle de osmanlı protestan ermenilerine dair bazı realiteleri yakalamaktır.

bu çalışmanın temel amacı ikincil enerji kaynaklarından olan işlenmiş petrol ürünleri, doğal gaz, kömür ve elektrik enerjisinin tüketimi ve fiyatları açısından türkiye’nin oecd ülkeleri içindeki yerini hanehalkı ve endüstri alanları göz önünde bulundurarak ortaya koymaktır. karşılaştırmalar yapılırken tablo ve grafiklerden faydalanılmıştır. i̇ncelenen enerji verileri dikkate alındığında türkiye’de son yıllarda enerji tüketiminde önemli artış meydana geldiği görülmektedir. türkiye’de 2000 yılında 1493 kwh olan kişi başına enerji tüketimi, yaklaşık %80 artarak 2014 yılında 2682 kwh’ye yükselmiştir. 2016 yılı itibarı ile birincil enerji tüketimi dikkate alındığında, türkiye 129.3 mtep ile dünyadaki tüm ülkeler arasında 19. sırada yer almaktadır. türkiye’nin 2002 yılında 132.6 milyar kwh olan elektrik tüketimi, 2015 yılında yaklaşık iki kat artarak 265.7 milyar kwh’e yükselmiştir. uluslararası enerji ajansı tarafından hesaplanan reel nihai kullanım enerji fiyat indeksini göre, türkiye’nin 2007 yılından 88.6 olan reel enerji fiyat indeksi, yaklaşık %11.3 artarak 2015 yılında 98.6’ya yükselmiştir.

bu çalışmada, mısır, şeker mısırı atığı ve yonca ile bunların farklı oranlardaki karışımlarından (% 100 mısır, % 100 şeker mısırı atığı, % 100 yonca, % 20 mısır +% 80 yonca, % 40 mısır +% 60 yonca, % 60 mısır +% 40 yonca ve % 80 mısır +% 20 yonca, % 20 şeker mısırı atığı +% 80 yonca, % 40 şeker mısırı atığı +% 60 yonca, % 60 şeker mısırı atığı +% 40 yonca ve % 80 şeker mısırı atığı +% 20 yonca) oluşan silajların kalitesi incelenmiştir. silajlar, 60 günlük silolama dönemi sonunda açılmış ve silajlarda kuru madde oranı, ph, ham protein oranı, adf, ndf, asetik asit ve laktik asit içerikleri gibi özellikler incelenmiştir. i̇ncelenen özellikler bakımından özellikle yüksek kuru madde ve laktik asit içeriği ile düşük ph ve asestik asit içeriği açısından yonca silajına % 60-80 oranlarında mısır ilave edilebilir.

dağlar, yükseklik ve heybetleri ile inanan insanların gönül ve zihinlerinde ilahî azamet ve kudreti çağrıştıran, dinî-tasavvufî hisleri coşturan en önemli yeryüzü şekillerindendir. bu çerçevede hemen hemen her din, dağlara özel bir anlam yüklemiş ve bazı dağları kutsal kabul etmiştir. hz. musa’nın allah ile konuştuğu ve ilahî tecelliye mazhar olduğu yer olması münasebetiyle tûr-i sînâ bu dağlar içerisinde önemli bir yere sahiptir. peygamber kıssaları ve bu kıssalarda yer alan unsurlardan etraflı bir şekilde faydalanan klasik türk şiiri, tûr-i sînâ’ya tecelliye mazhar olma bakımından özel bir önem atfetmiş ve bu eksende onu özellikle aşk, gönül, vücut, insan-ı kâmil, âşık, tevazu, mahviyet, şevk, vecd, cezbe ve istiğrak gibi bazı tasavvufî kavram ve hâllerin anlatımında temel figürlerden biri olarak kullanmıştır. bu çalışma, tûr-i sînâ’nın klasik türk şiirinin tasavvufî muhteva esasına dayalı olarak anlam dünyası içerisindeki yeri, sembolik derinlikleri, ifade ettiği anlamlar, ilişkili olduğu kavramlar ve bu kavramların anlatımında yer alış tarzları incelenerek değerlendirilmesine yöneliktir.

teknolojik çağda yaşamımızın bir çok avantajı olduğu herkes tarafından kabul edilebilir bir gerçektir. özellikle internet ve sosyal medyanın her yerde karşımıza çıkması bu durumu kanıtlar niteliktedir. değişime ayak uydurmak ve rekabet ortamından başarılı bir şekilde çıkmak kurum ve kuruluşlar için önemli bir etkendir. buradan hareketle adalet ve kalkınma partisi ve yeni azerbaycan partisinin 1 kasım 2015 tarihinde, azerbaycan ve türkiye’de gerçekleştirilen genel seçimlerde kadınlara ve kadın milletvekili adaylarına yönelik kampanya çalışmalarını ve partilerde kadınların siyasal katılımına yönelik ne gibi çalışmalar yaptığı araştırılmıştır. bu nedenle çalışmada ak parti kadın kolları ve yap kadın kolları yetkilileri ile nitel araştırma yöntemlerinden biri olan derinlemesine görüşme – mülakat yapılmıştır. yapılan mülakatlar sonucunda kadın kolları çalışmalarının, seçim zamanında kadınların desteğini kazanmak, partinin toplumda olumlu imaj oluşturmasını sağlamak ve partilerin oy oranını arttırmak amacıyla gerçekleştiği görülmektedir.

yüzyıllar boyunca akad, babil, fenike ve roma i̇mparatorluğu gibi devletlerin hakimiyeti altında kalan akka, idarî, sosyal ve iktisadî yönden farklılık göstermiştir. yerleşim alanı olarak dört bin yıllık bir tarihi geçmişe sahip olan şehir, idarî olarak ilk kez m.ö. 2755 tarihinde akadların hakimiyetine girmiştir. fenikelilerin bölgeye gelmesiyle “şehir devleti” özelliğini kazanan şehir, bu özelliğini uzun bir süre devam ettirmiştir. roma i̇mparatorluğu’nun m.ö. 63 yılında bölge topraklarını ele geçirmesiyle şehir, idari bakımdan filistin bölgesinde kalmıştır. kavimler göçü ile birlikte roma i̇mparatorluğu’nun ikiye ayrılması ile birlikte akka, bizans idaresine geçmiştir. hz. ömer döneminde yapılan i̇slam fetihleriyle birlikte haçlı seferleri başlayana kadar şehir müslümanların hakimiyeti altında kalmıştır. i̇slam fetihlerinden önce yahudi ve hristiyanların, i̇slam fetihleriyle birlikte müslümanların bölge topraklarına gelmesi şehrin etnik ve sosyal yönden değişiklik göstermesine katkıda bulunmuştur. ekonomik bakımdan ise orta doğu stratejik bakımdan önemli bir coğrafyada bulunması nedeniyle şehrin özellikle sahil şeridinde bulunması ticari bakımdan son derece olumlu yönden etkilemiştir.

bacopa monnieri (l.) wettst su ortamının iyileştirilmesinde ve geleneksel tıp sisteminde önemli bir bitkidir. bu çalışmada, b. monnieri’nin doku kültürü teknikleri ile üretimi hedeflenmiştir. b. monneri’nin yaprak eksplantları farklı dozlarda zeatin (zea)’li solüsyonlarda (0,5-8,0 mg/l) bir saat bekletilmiş ve ardından bitki büyüme düzenleyici içermeyen kültür ortamına aktarılmıştır. yaprak eksplantlarından ilk sürgün çıkışları 16. günde 4 mg/l zea ön uygulamasında gözlenmiştir. sürgün rejenerasyon frekansı %16,66-88,89 arasında sıralanmıştır. en yüksek sürgün rejenerasyon frekansları 4 ve 8 mg/l zea ön uygulamasında elde edilmiştir. genel olarak zea konsantrasyonu arttıkça sürgün sayısı ve sürgün uzunluğu da artmıştır. eksplant başına maksimum sürgün sayısı (10,31 sürgün/eksplant) 4 mg/l zea ön uygulamasında, en uzun sürgünler ise (2,02 cm) 8 mg/l zea ön uygulamasında tespit edilmiştir. rejenere sürgünler 0,25 mg/l indol-3-butirik asit (iba) içeren kültür ortamında köklendirildikten sonra dış koşullara başarıyla alıştırılmıştır. sonuç olarak, zea ön uygulamasının b. monnieri’nin in vitro üretimindeki etkinliği kaydedilmiştir.

bu araştırmada, değerler eğitimi içerisinde yer alan merhamet kavramının anlamı, merhamet kavramının öğrencilere kazandırılması için yapılması gereken çalışmaların neler olduğu ve merhamet kavramının gerekliliği sınıf öğretmenlerinin görüşlerine göre ortaya konulmaya çalışılmıştır. bu çalışma 2015-2016 eğitim-öğretim yılı amasya ili merzifon ilçesinde görev yapan 20 sınıf öğretmeni ile görüşme yapılmak suretiyle yapılmıştır. araştırma sonuçlarına göre sınıf öğretmenlerinin büyük çoğunluğu merhamet kavramını acıma duygusu, şefkat, üzüntü olarak tanımlamışlardır. araştırmaya katılan sınıf öğretmenlerinin tamamına yakını toplumdaki çocuklarda ve gençlerde merhamet kavramının azaldığını ve olmadığını ifade etmişlerdir. ayrıca sınıf öğretmenlerinin yarıdan fazlası merhamet eğitiminin ilkokullarda gerekli olduğu yönünde görüş bildirmişlerdir. sınıf öğretmenleri ailelerin çocuklarına rol model olmaları sebebi ile merhametin öncelikle ailelerde öğretilmesi gerektiğini ifade ederlerken, sınıf öğretmenlerinin drama, kitap okuma, film izleme, gerçek hayattan örnekler verme, uygulamalar yapma gibi çeşitli etkinliklerle merhamet kavramının öğrencilere yerleştirilmesi gerektiğini ifade etmişlerdir. araştırmanın önerileri arasında, değerler eğitimi okul programlarına konularak, ayrı bir ders olarak okutulabilir.

i̇şletmelerin çevre politikası oluşturma sürecinde paydaşlarının görüş ve fikirleri önem taşımaktadır. yaşanan gelişmelere bağlı olarak çevreci sivil toplum örgütleri işletmelerin önemli paydaşlarından biri haline gelmiş ve çevre uygulamaları ve çevre politikası üzerinde söz hakkına sahip olmaya başlamıştır. bu örgütler ve konaklama işletmeleri arasındaki ilişki ve etkileşimin işletmelerin çevre politikası üzerindeki etkisinin ortaya konulması, çevre politikasını yeni oluşturacak işletmelere yön göstermek açısından önem taşımaktadır. çalışmada çevreci sivil toplum örgütlerin zincir otel işletmelerin çevre politikalarına etkileri araştırılmıştır. veriler anket tekniği ile türkiye’de faaliyet gösteren 156 zincir otel işletmesinin orta ve üst düzey yöneticilerinden yüz yüze görüşülerek toplanmıştır. verilerin analizi için ordinal (sıralı) lojistik regresyon (ologreg) kullanılmış ve bu amaçla 4 adet model kurgulanmıştır. araştırma sonucunda zincir otel işletmelerinin çevreci sivil toplum örgütleriyle kurdukları ilişki ve etkileşimin çevre politikası üzerinde rol oynadığı belirlenmiştir.

ekinokokkoz, echinococcus türlerinin neden olduğu zoonotik bir hastalıktır. echinococcus granulosus hastalığın en sık etkenidir. önemli oranda mortalite ve morbiditeye neden olmaktadır. bu çalışmada hepatik ve ekstrahepatik tutulumu olan kist hidatik vakalarının klinik ve laboratuvar bulgularını karşılaştırarak serolojik, biyokimyasal ve rekürrens açısından anlamlı bir fark olup olmadığını tespit etmek amaçlanmıştır.yöntem: çalışma retrospektif olarak planlandı. toplam 82 hasta değerlendirildi. hastalar, hepatik ve ekstrahepatik tutulumu olanlar olarak iki gruba ayrıldı. hepatik tutulum 45 hastada, ekstrahepatik tutulum ise 37 hastada saptandı. bulgular: hepatik tutulumu olan grupta 20 erkek ve 25 kadın hasta vardı. hastaların ortalama yaşı 47 idi. laboratuvar tetkiklerinde; %25’inde lökositoz ve %4’ünde eozinofili belirlendi. hastaların %44’ünde c-reaktif protein crp , %8’inde globulin fraksiyonu, %35’inde karaciğer fonksiyon testleri kcft veya bilirubin değerlerinde artma saptandı. hastaların %60’ında indirekt hemaglutinasyon antikor iha testi pozitif bulundu. 20 hastada rekürrens saptandı.

öğrencilerin kavramsal ve derinlemesine bilgi düzeylerini artırmak, araştırma, sorgulama ve eleştirel düşünme becerilerini geliştirmek için eğitimde kullanılan stratejilerden biri argümantasyon tabanlı bilim öğrenme yaklaşımıdır. çalışmanın amacı, argümantasyon tabanlı bilim öğrenme (atbö) sürecinde öğrencilerin sözlü tartışmalara katılım sıklığını ortaya çıkarmak, atbö yaklaşımın öğrencilerin tartışmaya karşı isteklilikleri üzerine etkisi ve tartışma isteklilikleriyle tartışmalara katılım sıklıkları arasındaki ilişki düzeyini incelemektir. bu nicel çalışmada, bilgisayar ve öğretim teknolojileri eğitimi bölümü’nde eğitim gören 3.sınıf öğrencileri (n=48, kadın:20, erkek:28) ile çalışılmıştır. katılımcılar, uygun örnekleme yöntemine göre seçilmiştir. araştırma uzaktan eğitim dersin kapsamında yürütülmüştür. uygulama süresince öğrenciler 3-4 kişilik gruplar halinde 13 farklı gruba ayrılmıştır. araştırmada nicel veriler, betimsel analiz ve çıkarımsal analiz yöntemleriyle (bağımlı örneklem t-testi, pearson korelasyon) analiz edilmiştir. nitel verilerin analizi yapılırken, nvivo programından yararlanılarak içerik analizi yapılmıştır. sonuçlar, atbö yaklaşımının öğrencilerin tartışma istekliliğini artırdığını ve düşük düzeyde de olsa tartışma istekliliği ile öğrencilerin tartışmaya katılım sıklıklarının pozitif ilişkili olduğunu göstermiştir.

bu çalışmanın amacı, matematik ve fen bilimleri öğretmenlerinin öğrenciyi merkeze alan, etkili öğretme ve öğrenme temelli yaklaşımlara yönelik dersliklerde gerçekleştirdikleri öğretim uygulamaları hakkındaki görüşlerinin belirlenmesidir. araştırmanın örneklem grubunu, araştırmacılar tarafından tekirdağ’da düzenlenen hizmet içi eğitim kursuna katılan 82 ilköğretim ve ortaöğretim fen bilimleri ile matematik öğretmeni oluşturmuştur. çalışmada tarama modeli kullanılmış olup, veriler ilk kez uygulanan ve araştırmacılar tarafından geliştirilen beşli likert tipi ölçek kullanılarak derlenmiş; betimsel ve yordamalı istatistik teknikleri ile analiz edilmiş ve bazı bulgular elde edilmiştir. elde edilen sonuçlara göre öğretmenlerin; “öğrenciler bir probleme birlikte çözüm getirmek amacı ile küçük gruplar halinde çalışırlar” sınıf içi uygulamasına yaklaşık olarak derslerin dörtte biri kadar zaman ayırdıkları, “konunun anlaşılıp anlaşılmadığını sorular sorarak kontrol ederim” ve “dersin başında bir önceki dersi kısaca özetlerim” türündeki etkinlikleri neredeyse her ders gerçekleştirdikleri anlaşılmaktadır. ayrıca, bu incelemede öğretmenlerin kişisel özellikleri ile sınıf içi öğretim uygulamaları hakkındaki görüşleri arasında anlamlı bir farklılık olmadığı sonucuna varılmıştır.

bu çalışmada, şekil hatırlamalı alaşım grubu içinden, üretimi ucuz ve endüstride kullanılabilirliği olan cual ve ve cu86al12-x2 (% kütlece oranda) (x=cr, nb, ti, hf) şekil hatırlamalı polikristal alaşımlar oksitlenme özellikleri üzerine bir çalışma yapılmıştır. bu alaşımların geliştirilmesi için yüksek sıcaklıkta en çok 900 oc de ısıl işlem yaptığı bilinmektedir. bu nedenle çok sık kullanılan bu sıcaklık değerinde, alaşımların sıcaklıkla oksitlenme özelliğini bakılması önemlidir. alaşımların hepsine tg/dta (termogravimetrik analiz) cihazı ile oksitlenme işlemi yapılmış ve oksidasyon sabiti değerleri hesaplanmıştır. oksidasyon sabiti en yüksek olan alaşımın cu86al12hf2 alaşımı, en düşük olan alaşımın cu86al12nb2 alaşımı olduğu tespit edildi. ayrıca sem-edx ile yapılan yüzey morfoloji incelemelerinde, cu88al12 ve cu86al12ti2 alaşımları dışında diğer alaşımlarda kabuk şeklinde oksit tabaka görülürken, cu88al12 ve cu86al12ti2 alaşımlarında topak şeklinde oksit bölgelere rastlanmıştır. bütün alaşımlarda oksit tabakalarının olduğu x ışınları analizi sonucu da tespit edilmiştir.

türk edebiyatında tür ve tarzların tespiti ve isimlendirilmesi güncel tartışmalardandır. bunun en önemli sebebi, edebiyatımızdaki eserlerin bütünüyle henüz ortaya çıkarılmamış olmasıdır. tasavvuf edebiyatında karşılaştığımız “destûr” başlıklı şiirler, bu güncel tartışmayı düşündürür niteliktedir. çünkü tür ve şekil bilgisi hakkında yazılmış kitaplarda “destûr”un tanımı, özellikleri ve örnekleri hakkında neredeyse yok denecek kadar az bilgi elde edilmiştir. üstelik bu bilgiler elde bulunan örnekleri değerlendirebilme açısından yetersizdir. yüzyıl şairlerinden kemâlî, gâlibî ve abdunnâfî’nin şiirleri arasında rastladığımız bu örnekler sözü edilen vasıfları ile başka bir araştırmada değerlendirilmemiştir. dahası bu şiirlerin 13. yüzyıldaki “yort savul”larla benzer nitelikte olduğu ve 20. yüzyıl şiirinde de bir bakıma benzer üslubun devam ettirildiği düşünülmektedir. bu bildiride/makalede 19 asırdaki söz konusu yazmalarda rastlanan “destûr” başlıklı şiirlerin tanıtımı yapılıp, bunların tür/tarz olarak nasıl sınıflandırılacağı tartışılmış ve adı farklı olsa da gelenekte değişik biçimlerle devam ettirildiği ortaya konmaya çalışılmıştır.

xiv. yüzyılın sonlarında osmanlı askerleri tarafından fethedilen sofya şehri, türkler için yeni bir dönemin başlangıcı olmuştur. şehrin yol güzergahında ve verimli araziler üzerinde bulunması, kısa sürede rumeli eyaleti’nin merkezi olmasını sağlamıştır. şehrin fethiyle başlayan dini ve kültürel değerlere uygun binalar inşa etme süreci, sonraki yüzyıllarda artarak devam etmiştir. vakıf sistemi ile inşa edilen binalar, sofya şehrini daha belirgin yaşanabilir bir merkez haline getirmiştir. bu çalışmada xvi. yüzyılda yaşamış âlim, şâir, halvetîyye şeyhi ve para vakıflarının meşruîyeti konusunda sürdürdüğü tartışmaları ile bilinen şeyh bâlî efendi’nin vakıfları ele alınmıştır. şeyh bâlî efendi’nin adına sofya yakınlarında kurulmuş tekke, camii, türbe, çeşme, han ve medreseden oluşan vakıf yapılarının xviii ve xix. yüzyıldaki durumu burada araştırılacaktır. araştırmada osmanlı arşiv belgeleri, tahrir defterleri, vakfiyeler ve ilk kez sofya sicilleri kullanılarak kronolojik yatay yaklaşım tarzıyla konu ele alınmıştır.

bu araştırmanın amacı, turizmde destinasyon markalaşması bağlamında diyarbakır kentinin imajını, kente gelen turistlerin görüşleri temelinde değerlendirmektir. araştırma genel tarama türünde betimsel bir çalışmadır. araştırmanın evrenini diyarbakır’a gelen yerli ve yabancı turistler oluşturmaktadır. bu evrenden toplam 584 turiste ulaşılmıştır. veri toplama aracı olarak “turistlerin diyarbakır markası algılaması veri toplama aracı” kullanılmıştır. çalışmadan elde edilen veriler spss (statistical package for the social science) ve amos (analysis of moment structures) paket programları ile analizi yapılmıştır. analiz yöntemi olarak; betimsel istatistikler yapılmıştır. çalışmadan elde edilen bulgular, turistlerin marka kent olma yolunda ilerleyen diyarbakır’ın dünya şehri olduğunu ve marka şehri olduğunu ifade ettiklerini göstermiştir. diyarbakır’ın yemekleri ve tarihi zenginliğinin kentin markalaşması açısından avantaj sağlayacağı, kentin “çekici” olarak nitelendirildiği, halkın sıcak, geleneksel ve samimi olarak nitelendirildiği görülmüştür. araştırmadan elde edilen sonuçlar, aslında diyarbakır’ın bölgede önemli bir konuma sahip olduğunu ve bunun değerlendirilerek turizm kalkınması yaratarak marka kent olabileceğini göstermektedir. anahtar kelimeler: destinasyon, markalaşma, kent markalaşması.

üniversite yılları genç için aileden bağımsızlığını kazanma, akademik başarı, gelecek planlaması gibi pekçok baskı yaratan durumu da beraberinde getirmektedir. üniversite yıllarında gencin bir yandan üniversite yaşamına uyum sağlaması, aynı zamanda etkili kişilerarası ilişkiler kurabilmesi gerekmektedir. bu çalışmanın amacı, bağlanma stillerinin sosyal bağlılıkla ilişkisini belirlemektir. bu amaçla çalışmaya 337 üniversite öğrencisi katılmıştır. veriler, i̇lişki ölçekleri anketi ve sosyal bağlılık ölçeği ile toplanmıştır. sosyal bağlılık ile bağlanma stilleri arasındaki ilişkiyi belirlemek için pearson korelasyon katsayısı; bağlanma stillerinin sosyal bağlılığı yordayıp yordamadığını belirlemek için ise çoklu regresyon analizi kullanılmıştır. yapılan çoklu regresyon analizinde ilk adımda kontrol değişkenleri olan yaş ve cinsiyet, sonra sırasıyla korkulu, güvenli, kayıtsız ve saplantılı bağlanma stilleri eşitliğe dahil edilmiştir. elde edilen bulgular, sosyal bağlılığın korkulu, kayıtsız ve saplantılı bağlanma stilleri ile negatif; güvenli bağlanma stili ile pozitif ilişkili olduğunu göstermektedir. çoklu regresyon sonuçlarına göre dört bağlanma stili, toplam varyansın %29’unu açıklamaktadır.

bu çalışmanın amacı sınıf öğretmeni adaylarının doğal sayılarla dört işlem ile ilgili kurdukları problemleri ve problem kurma becerilerini incelemektir. veriler, nitel araştırma yaklaşımları arasında yer alan durum çalışması yöntemi kullanılarak toplanmıştır. i̇ki problem kurma durumundan (seçme ve kavrama) oluşan problem kurma soru seti (pkss), türkiye’de orta anadolu’daki bir devlet üniversitesinde öğrenim gören 72 sınıf öğretmeni adayına uygulanmıştır. veriler içerik analizi yaklaşımı ile analiz edilmiştir. çalışmanın bulgularına göre öğretmen adaylarının büyük çoğunluğunun kavrama ve seçme problem kurma durumlarında zorluk yaşamamakta ve ilkokul 4. sınıf öğrencilerinin seviyesine uygun sözel problemler kurmaktadırlar. fakat bazı öğretmen adaylarının kurdukları problemler kavrama problem kurma durumunda verilen matematiksel eşitliklere uygun değildir. benzer şekilde, seçme problem kurma durumunda, birkaç öğretmen adayı pkss’de verilen duruma ve cevaba uygun problem kuramamışlardır. sınıf öğretmeni adaylarının problem kurma becerilerinin artırılması için öğretmen adaylarının problem kurma ile ilgili bilgi ve inançlarının artırılması ve öğretmen yetiştirme programlarında problem kurma öğretimi yaklaşımının dahil edilmesi gerekmektedir.

kadim geleneklerden günümüze felsefe tarihinde tutarlı bir biçimde genel kabule mazhar olmuş bir argümana veya yaklaşıma rastlamak çok zordur. felsefe zıtlıkların, tartışmaların, çürütme ve itirazların disiplini olarak birbiriyle çelişen ve çatışan düşüncelerin yurdu olmuştur. mümkündür ki, bu muazzam birikim içerisinde çağlar boyunca filozofların büyük çoğunluğunun üzerinde ortaklaşabildiği tek husus kadınlar hakkında aşağılayıcı, tali ve tabi kılıcı söylemler geliştirmek olmuştur. felsefede az rastlanır bir durum olan bu genel uzlaşı üzerinde durulduğunda her döneme hâkim olan eril dil dikkat çeker. bu dilin bir şekilde dönemin değer dizilerine de eklemlendiği, döneme özgü dayanaklar öne sürebildiği görülmektedir. kadına ilişkin felsefi yaklaşımlarda dikkat çeken diğer bir husus ise alanında çığır açan görüşler ortaya koymuş büyük düşünürlerin bu alanda hiçbir titizlik göstermemiş olduğudur. öyle ki rasyonalizmin kurucusu olarak kabul edilen filozofların, söz konusu kadın olduğunda argümanlarını irrasyonel gerekçelerle temellendirebildikleri görülmüştür

bazaltlar ülkemizde yaygın bir şekilde bulunmakta ve çeşitli amaçlar için kullanılmaktadır. dayanıklılığı ve dayanımı yüksek olan bazaltlar mühendislik projelerinde tercih edilmektedir. kullanım alanlarının artması için bazaltların kimyasal, mineralojik, petrografik ve fiziko-mekanik özelliklerinin çok iyi bilinmesi gerekmektedir. bu çalışmada farklı kimyasal, mineralojik ve petrografik özelliklere sahip bazaltik kayaların fiziko-mekanik davranışlarına olan etkilerinin araştırılması amaçlanmıştır. örnekler genel olarak marmara bölgesi ve çevresindeki bazalt taş ocaklarından derlenmiştir. daha sonra örneklerin kimyasal, mineralojik ve petrografik özellikleri belirlenmiştir. sonraki aşamada laboratuvar çalışmaları sonucunda fiziko-mekanik özellikleri tespit edilmiştir. elde edilen sonuçlara göre bazaltlar hamur özellikleri, mineralojik bileşimleri ve fenokristal boyutlarına göre iki gruba ayrılmıştır. birinci grup bazaltlar olivin içeriği yüksek ve fenokristal minerallerin alanları düşük bazaltlardır. i̇kinci grup bazaltlar ise olivin içermeyen, volkan camı içeriği ve fenokristal minerallerin alanları yüksek olan bazaltlardır. birinci grup bazaltlar ikinci grup bazaltlara göre daha yüksek dayanım vermektedir.

ayetlerin meydana getirdiği ve kur’an bölümleri olan sureler, uzunluk ve kısalıklarına göre bazen bir bazen de birden çok konuyu işlerler. üslup, vezin, konu, büyüklük gibi birçok açıdan mekkî ve medenî sureleri birbirlerinden ayırmak mümkündür. mekkî surelerde tevhit, ahiret ve nübüvvet gibi temelde üç ana tema ele alınır. medenî surelerde ise bunlara ilaveten genel itibariyle sosyal ve bireysel hayata ilişkin hükümlere, ibadetlere ve yahudi ve hristiyanlarla ilgili açıklamalara yer verilir. âlimlerin çoğunluğu tarafından mekkî bir sure olduğu ifade edilen mâun suresi, konu, üslup ve nüzul dönemi itibariyle erken dönemde nazil olan kısa bir sure olmasına karşın, tefsirlerde parçacı bir yaklaşımla ve iki bölüm halinde tefsir edilmiştir. özellikle 4-7. ayetler münafıklarla ilişkilendirilerek açıklanmış, buna bağlı olarak salat, riya, veyl ve mâûn sözcükleri kur’an ve sure bütünlüğünde taşıdıkları anlamlar dikkate alınmadan izah edilmişlerdir. bu çalışmada, mâûn suresinin mekkî ve “bütün bir sure” olduğu düşüncesi, değişik açılardan ve farklı başlıklar altında incelenmiştir.

çalışma; çeşitlerin ve bitki sıklığının kişniş (coriandrum sativum l.) bitkisinin verim, verim unsurları ve uçucu yağ verimi üzerine etkisini belirlemek amacıyla; 2012 ve 2013 yıllarında eskişehir osmangazi üniversitesi ziraat fakültesi tarla bitkileri bölümü deneme tarlasında, tesadüf bloklarında faktöriyel deneme desenine göre 8 uygulama ve 3 tekerrürlü olarak yürütülmüştür. faktörler; çeşitler (arslan ve gürbüz) ve 4 farklı bitki sıklığı (20, 30, 40 ve 50 bitki m-2)’dır. çalışma sonuçları; arslan çeşidine kıyasla gürbüz çeşidinden daha yüksek bitki boyu, uçucu yağ oranı ve uçucu yağ verimi elde edildiğini göstermiştir. ayrıca bitki sıklığı değerlendirmeye alınan özelliklerin tümü üzerinde önemli etkiler göstermiştir. maksimum bitki boyu, uçucu yağ oranı ve uçucu yağ verimi 50 bitki m-2; en yüksek bitki başına şemsiye sayısı, 1000 tohum ağırlığı ve tohum verimi sırasıyla 20, 30 ve 40 bitki m-2 bitki sıklıklarından elde edilmiştir.

toplumsal yaşamı oluşturan temel kodlardan biri olan mekân, insan ilişkilerinin belli bir zeminde sürdürülmesini sağlamaktadır. her mekân, toplumsallaşmanın farklı bir yönüne oturmaktadır. mekânlar tanımlı ve sınırları belirlenmiş alanlardır. bu tanım ve sınırlarda üretilen ilişkiler belli bir formasyona sahiptir. her mekânın kullandığı simge ve semboller birbirinden farklılık arz etmektedir. ancak bazı mekânlar herkese açık olması noktasında farklılaşmaktadır. kamusal mekânlar, en temelde, herkesin dâhil olabildiği alanlardır. örneğin meydanlar, toplum üyelerinin girebildikleri yerlerdir. meydanlar toplumsal yaşamın merkezinde yer almaktadır. toplumsal hafızanın, meşruiyet talebinin, devrimlerin, sahiplenmenin, ötekileştirmenin her tonda görülebildiği bir kamusal dünyadır. meydan bir imge ve simgeler sisteminin adıdır. kültürel ve ideolojik kodların şifrelendiği; insanın, kentin ve mekânın ana aktörlerinden biridir. bu çalışmada kamusal mekânlar bağlamında meydan konusu ele alınmıştır. çalışmada meydan kavramının enine boyuna tartışılması hedeflenmiştir. meydanın, tanımlı bir zeminin adı olmaktan öte bir imgeye karşılık geldiği dile getirilmektedir. çalışma, mekân-meydan-imge üzerinden kurgulanmıştır.

ninni, genellikle kadınların hem bebeği hem de kendisi hakkındaki duygu ve düşüncelerini, bulunduğu toplumun kültürel ve ezgisel anlayışını yansıtarak şefkatle dile getirdiği bir iletişim yoludur. ninniler, anne ile bebek arasındaki uyumu güçlendirmekte, anneden bebeğe sevgi, güven ve huzur taşımaktadır. tarih boyunca hemen her toplumda var olmuş ve kültürel olarak kabul edilmiş olan ninnilerin gebelikte bazı olumlu fiziksel ve psikososyal etkileri vardır. ninniler akıcı, yavaş, duygusal ve yumuşak melodisiyle ruh halini etkileyebilmektedir. gebelerin ninni dinlemesinin ya da söylemesinin, keyifli bir egzersiz olarak maternal anksiyete ve stresi azalttığı, prenatal bağlanmayı sağladığı bildirilmiştir. gebelerin ninni dinlemeyi diğer müzik türlerine göre daha çok tercih ettiği belirtilmiştir. hemşireler ve diğer sağlık çalışanları gebelikte ninniyi fiziksel, duygusal ve ruhsal sağlığı destekleyerek iyileştirici bir çevre yaratmak için bakım ve tedavide kolayca kullanabilir; böylece gebelere en doğal kültürel araçlardan biri olan ninnilerle çok yönlü katkı sağlayabilir.

bu çalışmada asherman sendromundaki (as)endometriyal hasarlarda cerrahi yöntemlere ve medikal tedavilere alternatif olarak kök hücre tedavisinin etkileri araştırılmıştır. gereç ve yöntem: bu çalışmada sıçanlarda as modeli kimyasal olarak oluşturuldu. aynı türün erkek bireylerinin tibia ve femur kemiğinden izole edilen kemik iliği kaynaklı mezenkimal kök hücreler (ki̇mkh) as oluşturulan dişi sıçanlara verilerek endometriyumda meydana gelen değişiklikler histopatolojik parametrelerle değerlendirildi. asherman+ besiyeri, asherman+ niş, asherman+ ki̇mkh, asherman+ ki̇mkh+ niş olmak üzere toplam dört grup oluşturuldu. bulgular: tedavi gruplarında epitel ve lamina propriyadaki rejenerasyonla birilkte endometriyal kalınlığın, bez sayısının ve vaskülarizasyonun arttığı, fibröz alanların ve apoptotik hücre ölümünün azaldığı gözlenmiştir. kontrol grubu olarak değerlendirilen sağ uterin hornlarda ise her hangi bir histopatolojik değişiklik görülmemiştir. sonuç: ki̇mkh ve niş uygulamalarının, infertiliteye neden olan mekanizmaların içerisinde yer alan adezyon oluşumunu azaltarakedavi ile kliniğe katkı sağlayabileceği gösterildi. bu olumlu sonuçlar asherman çalışmalarının kliniğe taşınabilmesi açısından ümit vericidir.

bu çalışmada, kahverengi (tr 77705) ve sarı (tr 73572) keten tohumlarının (linum usitatissimum l.) ve5-13 günlük filizlerinin nem ve toplam yağ içeriği ile yağ asidi kompozisyonu incelenmiştir. kahverengive sarı keten tohumlarının toplam yağ içeriği 5 günlük çimlendirme işlemi ile sırasıyla %68.72 ve 76.61oranında düşmüş olup tohumların nem içerikleri ise sırasıyla 14 ve 17 kat artmıştır. (p<0.05). kahverengive sarı keten tohumlarının 5 ve 13 günlük filizlerinin toplam yağ içerikleri ise kuru madde bazındasırasıyla 13.23; 10.54% ve 3.20; 3.36% olarak saptanmıştır. kahverengi ve sarı keten tohumu filizlerininen yüksek doymamış yağ asidi içerikleri sırasıyla %89.80 and 86.20 olarak 5 günlük filizlerde elde edilmişolup α-linolenik asit yüzdeleri de en yüksek oranda 5 günlük filizlerde (sırasıyla %52.58 and 45.15)bulunmuştur. palmitik asit filizlenme işlemi sırasında önemli düzeyde düşme göstermiş olup en yüksekpalmitik asit içerikleri 11 günlük sarı ve kahverengi keten tohumu filizlerinde sırasıyla %18.96 and16.73 olarak saptanmıştır

optimum zamanda hasat edilen meyvelere 10°c sıcaklıkta 24 saat süreyle farklı dozlarda 1-mcp uygulamaları [kontrol; 156,25 ppb; 312,5 ppb; 625 ppb] yapılmıştır. meyve örnekleri normal atmosfer (na) depolarda 0±0.5o c sıcaklık ve %90±5 oransal nem koşullarında, 120 gün süreyle depolanmışlardır. soğuk depodan 1 ay aralıklarla çıkartılan meyvelerde ağırlık kaybı, meyve kabuk rengi, sertlik, suda çözünebilir kuru madde miktarı, titre edilebilir asitlik, solunum oranı ve etilen üretimi analizleri yapılmıştır. uygulamaların raf ömrü üzerine olan etkisini belirlemek amacıyla soğuk depodan çıkarılan meyveler 7 gün 20°c sıcaklık ve %60±5 oransal nemdebekletildikten sonra ve aynı kalite analizleri yapılmıştır. 1-mcp uygulmaları depolama süresince ağırlık kaybı, meyve eti sertliği, meyve rengi, meyvenin etilen üretim miktarı, meyvenin solunum hızı üzerine etkili olmuştur. genel olarak, sonuçlar 1-mcp'nin depolama sırasında elma kalitesini koruma da önemli etkiye sahip olduğunu göstermektedir.

performans esaslı bütçelemeye dayanan yeni mali yönetim anlayışında, sayıştay’ın başta belediyeler olmak üzere tüm kamu idarelerinin mali alandaki denetimlerinde görev alanı 2003 tarihli 5018 sayılı kamu mali yönetimi ve kontrol kanunu kapsamında genişletilmiştir. bu kanun’un yürürlüğe girmesinin ardından sayıştay, idareler tarafından hazırlanan politika belgelerinin değerlendirilmesi görevini içeren kurumsal performans denetimine başlamıştır. kurumsal performans denetimi dikkate alınarak geliştirilen bu çalışmanın temel amacı sayıştay’ın performans denetimlerinin, verimlilik, etkinlik ve tutumluluk ilkeleri bağlamında tartışmak ve büyükşehir belediyeleri için bu denetimlerin önemini göstermektir. çalışma kapsamında 2014 yılı itibariyle sayıştay tarafından gerçekleştirilen kurumsal performans denetiminin kavramsal analizi, türkiye’ye bu uygulamanın nasıl yansıdığı tartışılmıştır. çalışmada içerik analizi yöntemine başvurularak, sayıştay tarafından 30 büyükşehir belediyeleri özelinde 2019 yılında hazırlanan performans denetim raporlarındaki hatalı uygulamalara yönelik bulgular ve eksiklikler açıklanmaya çalışılmıştır. çalışmanın sonuç kısmında ise türkiye’deki büyükşehir belediyelerinin performans denetimini tam olarak özümseyemedikleri, tespit edilen bulgular üzerinden tartışılmıştır.

çalışmada öncelikli olarak evrensel kahraman hikâyelerin temel konuları ve ortak özellikleri ele alınacaktır. ardından farklı zaman ve mekânlarda ortaya çıkan evrensel kahraman hikâyeleri ve bu hikâyeler arasında görülen şaşırtıcı benzerliklerin nedenleri tartışılacaktır. daha sonra evrensel kahraman hikâyelerinin en eski örneklerinden birini temsil eden ve kayıtlara “sargon’un doğum efsanesi” olarak geçen akkad kralı sargon’un doğum hikâyesinin anlatıldığı çivi yazılı metin incelenecektir. söz konusu metinde onun yaşamı hakkında verilen bilgilerin evrensel kahraman hikâyeleri ile ne ölçüde benzerlik gösterdiği ortaya konulacak; bu hikâyenin nasıl, ne zaman ve neden yazıldığı araştırılacaktır. sargon’a ait diğer yazılı metinler de incelenerek bu metinler arasında verilen bilgilerin uyumlu olup olmadığı tespit edilecektir. son olarak da “sargon’un doğum efsanesi” olarak adlandırılan metnin, sonraki dönemlerde ortaya çıkan benzer kahraman hikâyelerini ne ölçüde etkilediği, metnin bu kahraman hikâyelerinin en eski arketipi mi olduğu ve sargon’un bu metnin de daha eski bir hikâyeden mi alındığı sorularına cevap aranacaktır.

çağatay türkçesinde yükleme hâli çekiminde kullanılan “+ni2” eki, hem çağatay türkçesi metinlerinde hem de bazı günümüz özbek ağızlarıyla karaçay-balkar ve kumuk türkçesi başta olmak üzere bazı lehçelerde ilgi hâli işlevinde kullanılmaktadır. son dönem çağatay türkçesiyle kaleme alınan “misbâhu’l-envâr” adlı eserde de ilgi hâli çekimi 1 örnek hariç tamamıyla “+ni2” ekiyle yapılmıştır. esasen taşkent ağzının dil kullanım özelliklerini gösteren metinde yükleme ve ilgi hâllerinin kullanımı konusunda özgün kullanımlar bulunmaktadır. çağatay türkçesinde yükleme hâli işlevindeki “+ni2” eki bu eserde hem yükleme hem de ilgi hâli işlevindedir. çağatay türkçesinin standart ilgi hâli eki olan “+ni2ŋ” ise 1 örnek dışında 9 yerde yükleme hâli işlevindedir. ayrıca “+ni2” yükleme hâli ekinin 3 yerde sıra dışı bir durum olarak geçişsiz ve edilgen fiiller ile 1 yerde de isim cümlesinde kullanıldığı görülmüştür. bu durum yükleme ve ilgi hâli eklerinin işlev açısından nöbetleştiğini ve birbirlerinin yerine kullanılabildiklerini göstermektedir. bu farklı kullanımlar yükleme ve ilgi hâllerini incelemeyi gerekli kılmaktadır.

bu araştırmanın amacı otel işletmelerinde çalışan personele uygulanan öfke kontrolü eğitiminin etkililiğini saptamaktır. araştırma yarı deneysel bir araştırma olarak planlandı. araştırmanın örneklemini, i̇zmir iline bağlı beş büyük otel de görev yapan çalışmaya katılmayı kabul eden 127 otel çalışanı oluşturdu. araştırma için gerekli verileri toplamak amacı ile tanıtıcı bilgi formu, sürekli öfke öfke tarzı ölçeği (söötö) kullanıldı. öfke kontrolü eğitim programı öncesinde katılımcılara araçlar uygulandı, 18 saatlik eğitim verildi, eğitim sonrası ölçek (söötö) yeniden uygulandı. verilerin analizinde t testi ve tekrarlı ölçümlerde anova analizleri kullanıldı. otel çalışanlarının öfke kontrolü eğitimi sonrası, öfkelerini daha iyi ifade ettikleri, daha az içe attıkları, daha iyi öfkelerini kontrol ettikleri ve bunların sonucu olarak öfke duygularının azaldığı belirlendi (p=0.000). i̇şyerlerinde duygu kontrollerinden olan öfke kontrolü eğitimlerinin yapılması hem iş motivasyonu ve hizmet kalitesini arttıracak hem de çalışanların beden ve ruh sağlıklarını koruyacağından önerilmektedir.

arkeoloji farklı dönem kalıntılarına ait her türlü ayrıntıyı aramayı ortaya çıkarmayı hedeflemektedir. bilinen bir arkeolojik yerleşim üzerinde gerçekleştirilen yüzey araştırması ise bu yerleşime ait özelliklerin (çeşitli mimari öğeler vb.) saptanmasına yöneliktir. arkeolojik yüzey araştırma ve kazı alanının doğru ve hassas olarak ölçülmesi araştırmaların devamlılığı ve sürdürülebilirliği açısından önemlidir. son yıllarda birçok disiplin tarafından kullanılan i̇ha'lar arkeolojik araştırmalarda da yoğun olarak kullanılmaya başlanmıştır. bu çalışmada öncelikle çanakkale ilinde bulunan demir çağı’na tarihlenen arkeolojik sahalar yüzey araştırması ile araştırılmıştır. sonra yapı tespit edilen sahalarda duvarların ve yerleşim alanı sınırlarının belirlenmesi için i̇ha kullanılarak havadan video ve hava fotoğrafı çekimi gerçekleştirilmiştir. i̇ha görüntüleri agisoft photoscan yazılımında işlenerek yüksek mekansal çözünürlüklü ortofotolar üretilmiştir. ortofotolar kullanılarak ortaca köyü- asarlık yerleşmesi, osmanlar köyü-asarlıkkaya kalesi, damyeri köyü-damyeri kalesi, serçeler köyü- madenkaya kalesi ve ortaca köyü- sivricetepe kalesi kalıntı planları çizilmiştir.

bu araştırma, kavram karikatürlerinin kullanımının ilköğretim 4. sınıf öğrencilerinin matematik dersindeki başarıları üzerindeki etkisini incelemek amacıyla yapılmıştır. araştırmaya 2016-2017 eğitim öğretim yılı, güz döneminde, kocaeli ili dilovası ilçesindeki bir ilkokula devam eden toplam 56 dördüncü sınıf öğrencisi katılmıştır. araştırma öntest-sontest kontrol gruplu yarı deneysel desen modelinde tasarlanmıştır. araştırmada 4. sınıf matematik programında yer alan “tonu keşfetme ve zaman içinde ölçme” ünitesinde yer alan “ağırlık ölçüleri” deney grubunda öğretim materyali olarak kavram karikatürleri kullanılarak, kontrol grubunda ise programa sadık kalınarak işlenmiştir. öğrencilere program öncesinde ve sonrasında 24 soruluk akademik başarı testi öntest-sontest olarak uygulanmıştır. veriler spss 18 kullanılarak, mann whitney u- testi ve wilcoxon i̇şaretli sıralar testi ile analiz edilmiştir. i̇statistiksel analizler sonucunda, ön-test sonuçları açısından gruplar arasında anlamlı bir fark çıkmazken; sontest sonuçlarına göre; deney grubundaki öğrenciler kontrol grubundaki öğrencilere göre daha başarılı olmuştur. bulgular, kavram karikatürleri ile desteklenerek yapılan öğretimin sadece programa dayalı öğretime göre daha etkili olduğunu göstermektedir.

bu çalışmanın amacı disleksili çocuklarda reaksiyon hızı ile motor planlama arasındaki ilişkinin incelenmesidir. gereç ve yöntemler: çalışma hacettepe üniversitesi sağlık bilimleri fakültesi ergoterapi bölümü pediatri ünitesinde, aralık 2017-mart 2018 tarihleri arasında gerçekleştirildi. çalışmaya yaşları 7- 12 arasında olan, disleksi tanılı 30 çocuk alındı. çalışmaya katılan çocukların motor planlama becerisini değerlendirmek için dinamik ergoterapi kognitif testi-çocuk (dotca-ch) testi kullanıldı. reaksiyon hızı ise bruininks oseretsky motor yeterlilik testi (bomyt) ile değerlendirildi. sonuçlar: reaksiyon hızı ile motor planlama arasında anlamlı bir ilişki olduğu bulunmuştur. (p<0,05) çalışmanın sonucunda reaksiyon hızı ile obje kullanımı ve sembolik eylemların, motor taklit becerisine göre daha ilişkili olduğu sonucuna ulaşıldı. tartışma: çalışmadan elde edilen veriler ışığında motor planlama problemi olan çocukların reaksiyon hızlarının daha düşük olduğu bulunmuştur. bu nedenle disleksili çocukların rehabilitasyonunda müdahale stratejileri oluşturulurken bu ilişkiye odaklanmak önemlidir.

araştırmanın amacı, süt sığırcılığı yapan işletmelere ait yapısal özelliklerin belirlenmesidir. veriler, samsun ili bafra ve canik ilçelerinde süt sığırcılığı yapan 70 işletmeden anket yoluyla elde edilmiştir. araştırma sonuçlarına göre, süt sığırcılığı faaliyeti birinci gruptaki işletmelerde daha çok aile tüketimine yönelik iken, ikinci ve üçüncü gruptaki işletmelerde ticari amaçla yapılmaktadır. i̇şletmelerin süt sığırcılığıyla ilgili en önemli sorunu %51,4 ile süt fiyatındaki istikrarsızlıktır. bunu yem temini (%41,4) ve pazarlama (%37,1) sorunları izlemektedir. i̇şletmelerin %37,2’si sığır sayısını artırmayı hedeflerken, %51,4’ü mevcut yapılarıyla süt sığırcılığına devam etmek istemektedir. i̇şletme yöneticilerinin %11,4’ü süt sığırcılığını bırakmayı düşünmektedir. buna gerekçe olarak; sermaye kısıtlılığı (%37,5), gelir yetersizliği (%25) ve hayvan bakımındaki zorluklar (%25) gösterilmiştir. süt sığırcılığı yapan işletmelerin ekonomik anlamda sürdürülebilirliği, büyük ölçüde yapısal özellikler yönünden yeterli donanıma sahip olmalarına bağlıdır. bu amaçla süt sığırcılığı yapan işletmelere ait yapısal özelliklerin iyileştirilmesinde, bölgesel farklılıklar ile işletme büyüklük gruplarını dikkate alan politikaların geliştirilmesine ihtiyaç vardır.

öz isparta ve çevresi iklimi, bitki örtüsü, yaylaları ve göç yolları güzergâhında olmasından dolayı yörük yaşamı ve buna bağlı olarak dokuma kültürü açısından zengin bir yöredir. osmanlı ve cumhuriyet dönemindeki iskân faaliyetleriyle yörükler yerleşik hayata geçirilmiş, birçoğu yarı konar-göçer olmuştur. yerleşim tercihleri önceden yaşadıkları bölgeler olmuştur. sarıkeçili’ler öncesi göç yollarından biri olan isparta ve çevresine yerleşen yörüklerdendir. çalışmada isparta’da yaşayan sarıkeçili yörüklerine ait dokumaların alt anlamı ya da simgesel okumasına girmeksizin plastik bağlamda çözümlemesi yapılmıştır. çözümleme yöntemi temel tasarım ilkeleri düzleminde yer alan renkkontrastlıkları ve kompozisyon kurguları içerisindeki egemenlik (vurgu) ilişkileri üzerinden gerçekleştirilmiştir. şüphesiz dokumaların kendine özgü dillerini belirli kalıplara sokmak ya da sanat eseri olup olmadıklarını sorgulamak amaçlanmamıştır. amacımız; dokumaların renk seçimlerinin tasarım kurgusuna etkisi nedir? estetik bir arayış, ortak bir biçem kaygısı söz konusu mu? yoksa gelişigüzel bir seçim mi? gibi sorulara cevap aramaktır. ayrıca sarıkeçili yörüklerine ait 20 dokumada tasarım ilkelerine uygun bir yapılaşma olup olmadığı sorgulanmıştır.

bitlis kalesi, bitlis ili merkezinde yer alan üçgene benzer plana sahip bir savunma yapısıdır. kalenin yapım tarihi net olmamakla birlikte büyük i̇skender’in komutanlarından badlis tarafından yapıldığı bilinmektedir. bitlis kalesi kazıları 2004 yılında prof. dr. kadir pektaş tarafından başlatılmış olup kazıda çıkarılan eserler bitlis etnografya müzesi’ne teslim edilmiştir. 2004-2008 tarihleri arasında kazı çalışmaları sırasında 924 adet lüle çıkarılmıştır. bitlis kalesi kazısı lüleleri tüteklikli, tüteklikli-kaidesiz ve tüteklikli-kaideli lüleler olmak üzere üç ana gruba ayrılmaktadır. lülenin çarkta şekillenme ihtimali olması dışında diğer örnekler kalıpta hazırlanmıştır. lülelerin hamur rengi gri, krem, açık krem, beyaz ve koyu kremit rengidir. lüle hamurlarında katkı olarak ince kum, taş ve kalker kullanılmıştır. lülelerin tarihlerinin belirlenmesi konusunda mühür veya usta ismi yer almaması nedeniyle yaklaşık olarak 17. yy. sonu ile 20. yy. ilk çeyreğine tarihlenmektedir. bu çalışmada bitlis kalesi kazısında ele geçen lüle örneklerinden bir kısmı incelenerek anadolu ve anadolu dışındaki kazılarda çıkarılan benzer örnekleriyle birlikte değerlendirilmeye çalışılmıştır.

mersin’de evine gitmek için bindiği minibüs şoförü tarafından tecavüze direndiği için öldürülen özgecan aslan’ın ardından, kadına yönelik şiddet ve tacize karşı tüm türkiye genelinde birçok eylem düzenlendi. bu tepkilerin en anlamlılarından birisi de #sendeanlat hashtag’i altında kadınların yaşadıkları taciz olaylarını anlatmalarıydı. #sendeanlat hashtag’inin hızla yayılarak milyonlarca kişinin ilgisini çekmesinin temel nedeni ise tacizin, nasıl gündelik hayatımızın her düzeyinde karşılaşılan bir olgu olduğunun göstergesi olmasıydı. bu çalışmada, ekşi sözlük’te kadınların yaşadıkları taciz hikayelerini dillendirdikleri #sendeanlat başlığı altında yer alan tüm entry’ler, eleştirel söylem çözümlemesinin (esç) sağladığı analitik perspektifle incelenecektir. 14 şubat 2015 tarihinde başlatılan bu kampanya, “taciz” anlatıları altında erkek egemen cinsiyet rejiminin hakim söylemlerinin tüm yaşam pratiklerimize nasıl işlemiş olduğunun bir tür dışavurumu niteliğindedir. dolayısıyla #sendeanlat başlığı altında dile getirilen taciz hikayelerini incelemek, cinsel şiddet türlerinden biri olan tacizin, kadınlar tarafından nasıl algılandığı ve bu algının hakim toplumsal kodlar içerisinde nasıl şekillendiğinin gösterilmesi açısından önemlidir.

günümüzde rekabet avantajı elde etmek isteyen işletmeler giderek daha yoğun bir şekilde insan kaynaklarının verimli ve etkin kullanımı için çalışmaktadır. i̇şletmeler sürdürülebilirliklerinin yenilik ve yaratıcılıktan geçtiğine daha fazla inanmaktadırlar. çalışan psikolojisini anlama gayretinde liderlik kuramlarının her geçen yeni bir boyutu çalışmalara konu olmaktadır. örgütü tüm boyutlarıyla güçlendirme araçlarından bir tanesi olarak liderlerin kullandığı güdüleyici dil görülmektedir. güdüleyici dil yoluyla oluşan destekleyici örgütsel ortamda çalışanların herhangi bir önyargı veya tepkiye maruz kalmadan verimlilik ve etkinliği artıracak öneri ve tekliflerini sunacakları düşünülmektedir. bu bağlamda liderlerin kullanmış olduğu güdüleyici dilin çalışanların iç girişimciliklerine olan etkisinde işgören sesliliğinin aracı rolü irdelenmiştir. çalışmanın örneklemini sinop‟ta faaliyet gösteren yerel bir tekstil üretim fabrikasının çalışanları oluşturmaktadır. spss 21 ve hayes macro 2.15 ile yapılan istatistiki analizlere göre işören sesliliğinin güdüleyici dil ve iç girişimcilik arasında aracı rolü gözlemlenmiştir.

resulullah’ın isimleri konusuna birçok hadis ve siyer kitabında yer verilmesinin yanında, şemail kitaplarında bu konuya has bölümlerin ayrıldığı görülmektedir. bu bölümlerin yanında, esmâ-i hüsnâ’da olduğu gibi, resulullah’ın isimleri için de müstakil eserler yazılmıştır. esmâ-i resulullah konusunda yazılan en önemli eserlerden birisi kûfe dil mektebine mensup dil ve edebiyat âlimi i̇bn fâris’in ö. 395-1004 “esmâü resulillah ve meânîhâ” adlı risalesidir. bu risalede, resulullah’ın isimlerinin senetlerine ve bu isimlerin kelime anlamlarına ayrıntılı bir şekilde yer verilmiştir. çalışmamızda bu risale tercüme ve tahkik edilmiştir. risale’de resulullah’ın meşhur isimleri verilmiştir. bu eserde resulullah’ın meşhur isimleri, sözlük manası ve resulullah’a verilmesi sebeplerine değinilmiştir. ayrıca kur’an-ı kerim ve hadislerden kaynak verilerek, resulullah’ı temsil etmesi yönünden değerlendirilmiştir. bunun yanında, sözcüklerin arap şiirinden örneklerle açıklanması suretiyle konu zenginleştirilmiştir. eser bu konuda yazılan müstakil eserler arasında ve hicri iv. asırda yapılmış olmasından dolayı önemlidir.

sovyet iktidarı sosyalist düzenin tam manasıyla işlemeye başladığı i̇ç savaş sonrası dönemde kolektif kimliğin şekillenmesi için çaba göstermiştir. bu bağlamda yeni sosyal gerçeklikle birlikte şekillenen “biz” ve “öteki” kimliklerinin oluşumuna katkı sunan unsurlardan biri de olumsuz adlandırmalar olur. parti’nin güçlenme döneminde sosyalist ideolojinin cephe aldığı kapitalistler ve burjuva sınıfı “öteki” ilan edilirken, i̇ç savaş sonrası dönemde ise kendilerine muhalefet eden tüm birimler sovyet halkının karşısında konumlandırılarak “öteki”leştirilir. “biz”den olan vatansever, ülke için çalışan, düzenin koruyucusu iken diğer tarafta “öteki” sosyal düzeni bozan, ülkesine zarar veren ve halk düşmanıdır. sosyalist düzen oturtulmadan önce daha çok bolşevik lider kadrosunun söylemleri üzerinden işleyen bir dışlama mekanizması etkinken, ilerleyen dönemde yaftalama ve etiketleme şeklinde yürütülen bir “ötekileştirme” süreci dikkat çeker. bu çalışmada sovyetlerce geliştirilen “istenmeyen”in “öteki”leştirilmesi yaklaşımı üzerinde durulmakta, bu süreçte istifade edilen ve olumsuz adlandırmalara örnek teşkil eden kelimeler incelenmektedir.

çalışmanın amacı farklı çeşitlere ait pamuk çiğitlerinin besin madde içeriklerini belirlemektir. bu amaçla; beş pamuk çeşidinin (gossupolsuz 86, lifsiz, suregrov 125, stoneville 453 ve nazilli) çiğitlerinin kimyasal kompozisyonu ve gaz üretim miktarları ile hesaplama ile elde edilen metabolik enerji ve organik madde sindirilebilirliği belirlenmiştir. pa-muk çiğitlerinin ham protein içeriği %19.03-24.15; adf içeriği %31.13-35.01; ndf içeriği %38.61-44.86; ham kül içeriği %2.98-4.39; ham yağ içeriği %16.26-26.46 ve kuru madde %65.06-69.13 arasında değişmiştir. gaz üretimi 60.33-92.71 ml; metabolik enerji (me) 7.94-11.42 mj/kg/km ve organik madde sindirim derecesi (oms)%50.51-71.72 ara-sında değişmiştir. pamuk çeşitleri arasında kimyasal kompozisyon, gaz üretimi, me ve oms yönünden fark istatistiki olarak önemli (p<0.01) bulunmuştur. kullanılan çeşitler içerisinde yüksek ham protein ve ham yağ içeriğine, metabolik enerjiye ve düşük adf ve ndf içeriğine sahip nazilli çeşidi ön plana çıkmıştır. çalışma sonuçlarına göre, pamuk çiğit-leri hayvan besleme için oldukça kaliteli yem kaynakları olmuştur.

son 15 -20 yıl içinde batı anadolu, güney marmara ve trakya’da neolitik döneme tarihlenen arkeolo - jik araştırmalar önemli sonuçlar ortaya koymaktadır. yunanistan ve ege başta olmak üzere akdeniz ile diğer avrupa kültürleri ağırlıklı olmakla birlikte anadolu ve yakın doğu ile ilişkileri konusunda çe - şitli yorumlar yapmak mümkündür. özellikle ‘neolitik paket’ olarak adlandırılan ve yakındoğu’dan yayıldığı bilinen; yerleşim sistemlerinden, teknolojiye, ölü gömme geleneklerinden, küçük buluntulara kadar birçok alanı etkileyen bir yaklaşımdan söz etmek mümkündür. tarak-baskı ‘impresso’ olarak bilinen çanak çömlek grubunun bu yaklaşımın ve yukarıda bahsedilen ilişkilerin karşılaştırılmasının anlaşılmasında çok önemli bir rol oynadığı bilinmektedir. bu çalışma, batı anadolu, güney marmara ve trakya’nın neolitik yerleşimleri ile yakın kültür bölgeleri, özellikle de “akdeniz neolitiği” arasındaki ilişkiler üzerinedir. bölgesel etkiler, yerleşimlerde karşılaşılan özel bir çanak çömlek türü olarak düşü - nülebileceğimiz, tarak-baskı ‘impresso’ çanak çömleğinin yayılım alanları değerlendirilmiştir

bugün i̇srail nüfusunun önemli bir bölümü, eski sovyetler birliğinden göç eden yahudilerden oluşmaktadır. bunun nedeni ise sovyetlerin üç milyon civarında yahudiye ev sahipliği yapmış olmasıdır. hem çarlık dönemi hem de sovyetler zamanında milyonlarca yahudi rusya’nın kontrolü altındaki topraklarda yaşamışlardır. bu durum bazen yahudiler ile ortodoks ruslar arasında bir gerilime bazen de çatışmalara neden olmuştur. çarlık döneminde genellikle dini ve ekonomik nedenlerle yahudiler hedef alınırken, sovyetler döneminde ise daha ziyade siyasi gerekçelerle hedef tahtasına oturtulmuşlardır. bu makale, sovyet yahudilerinin ikinci dünya savaşı ve sonrasında yaşadıkları zorlukları ve buna neden olan sebepleri konu edinmektedir. bu çerçevede özellikle stalin’in yahudi politikası ve yaşanan baskılar ele alınmaktadır. ayrıca stalin sonrası sovyet yahudilerinin durumu, eğitim ve inanç alanındaki konumları ele alınmaktadır. son olarak da ateist bir rejim içerisinde dahi olsa yahudilerin hedef alınmasının nedenleri üzerinde durulmaktadır.

türkiye, 25 haziran 1950 yılında başlayan kore savaşı’na 25 temmuz 1950 yılında güney kore’ye müttefik kuvvet olarak asker gönderme kararı almıştır. bu yüzden türkiye ve güney kore birbirlerini kardeş ülke olarak kabul etmişlerdir. güney kore ve türkiye arasındaki önemli antlaşmalardan biri olan resmi ticari antlaşma (fta / free trade agreement- serbest ticaret antlaşması) 26 mart 2012 tarihinde imzalanmıştır. kore tahkim kanunu’nun yürürlüğe girmesi ve kore ticari tahkim kurulu’nun (kcab) kurulması 1966 yılında gerçekleşmiştir. kcab’ın uluslararası tahkim kuralları 15 ocak 2005 tarihinde yürürlüğe girmiştir. kcab, yerel ve uluslararası tahkim kurallarını kendine uygun olarak uyarlamıştır. güney kore, 1958 tarihli new york anlaşmasına (new york convention) 1973 yılında katılmıştır. normalde kore mahkemeleri, tahkime ve tahkim seçen taraflara genel olarak olumlu yönde yaklaşmaktadır ancak kore mahkemelerinin 2003-2004 yılları arasında tahkim anlaşmalarının geçerliliği hakkında verdiği kararlar, dönüm noktası niteliği taşıdığı için bu çalışma açısından incelenmesi önem arz etmektedir.

bu makale estetik ve modernist yazın bağlamında, dilin sözden susku’ya doğru yönelen dönüşümünü, türk öykücülüğündeki modernist bir edim olarak ele almayı deneyecektir. susku terimi, tam da beckett’ın eserlerinde ortaya koyduğu gibi, dile gelemeyenin sanatsal alanda söylenmesine yardımcı olabilmektedir. susku, konuşulması beklenildiğinde konuşmanın bir reddi olarak, bilinçli öznenin özgür bir eylemi iken, sessizlik ise doğası gereği öznenin herhangi bir konuşma eylemi ile bir anda ortadan kaybolmaktadır. dünya edebiyatında samuel beckett, franz kafka ve james joyce gibi yazarların sanatsal arayışı, toplumsal gerçekliği kapatan örtüleri kaldırma çabasına dayanmaktadır. diğer yandan benzer bir arayış, türkçe yazılan edebiyatta, yusuf atılgan, bilge karasu ve vüs’at o. bener gibi yazarlarda da görülebilir. bu bakımdan, modern türk öykücülüğündeki en hayati soru, dış dünyaya dair hakikatin nasıl ifade edilebileceğidir. bu bağlamda yazıda, atılgan, karasu ve bener’in susku’larının bilhassa siyasi ve toplumsal anlamlarına odaklanılacaktır

bilgi bellekte soyutlanmış bir şekilde kodlanıp geri getirilmez. bağlamıyla birlikte kodlanır ve aynı bağlamın geri getirilme aşamasında da var olması bellek performansını iyileştirir. bu durum bellekte bağlam bağımlılığı olarak tanımlanmaktadır. bellek araştırmalarında çevresel, fizyolojik, psikolojik ve dilsel bağlam bağımlılığı etkileri ortaya konulmuştur. smith ve vela tarafından 2001 yılında yapılmış olan bir metaanaliz, bellekte çevresel bağlam bağımlılığı etkisini incelemiştir. metaanalizin hipotezlerinin ardında yatan düşünce, çevresel bağlam bağımlılığı etkisinin, içgörüsel düşünceye yönelmenin söz konusu olduğu durumlarda azalacağıdır. bu çalışmada, bu düşünce dilsel bağlam bağımlılığına uygulanarak metaanalizin hipotezleri bir kez daha yorumlanmıştır. dilsel bağlamın çevresel bağlamdan farklı olduğu iddia edilerek hipotezlerin dilsel bağlama uyarlanmasında karşılaşılan sorunlar dile getirilmiştir. son olarak, fodor’un düşünce dili hipotezi bu problemleri çözmeye yardımcı olabilecek genel bir düşünsel çerçeve olarak sunulmuş ve bellekte dilsel bağlam bağımlığı için yeni bir açıklama ortaya atılmıştır.

zararlı böcekler ve hastalık etmenleri fındığın depolanması sırasında önemli ekonomik kayıplara neden olmaktadır. bu çalışma fındığın depolanması sırasında görülen zararlıların ve hastalık etmenlerinin belirlenmesi amacıyla yapılmıştır. bu amaçla, düzce il merkezi ve ilçelerinden 49 depodan fındık örnekleri alınmış ve laboratuvarda incelenmiştir. i̇ncelenen örneklerin %51.02’sinde (25 örnekte) böceklerden kaynaklı zarar tespit edilmiştir. bu örneklerde curculio nucum, plodia interpunctella ve rhyzopertha dominica zararı tespit edilmiştir. böcek yoğunluğu ise 0-6.67 (%) arasında değişiklik göstermiştir. i̇ncelenen örneklerin % 97.96’sında (48 örnekte) ise fungal hastalık etmenlerine rastlanmıştır. fungal etmenlerden kaynaklı çürüklük oranı ise 5.56-20.67 (%) arasında değişiklik göstermiştir. i̇ç çürüklüğe neden olan fungal etmenler, aspergillus sp., penicillium sp., alternaria sp., fusarium sp., chaetomium sp., ve trichothecium sp. olarak belirlenmiştir. bu çalışma neticesinde fındıkta zarar oluşturan ve çürüklüğe neden olan önemli zararlı ve fungal etmenler belirlenmiştir. fındığın zararlı ve hastalıklardan korunması fındığın ekonomik değeri açısından oldukça önem taşımaktadır.

bu çalışmanın amacı, hava durumu ve ayın evreleri anomalilerinin bist’de meydana gelen getiri ve oynaklık üzerindeki etkilerini analiz etmektir. çalışma kapsamında, anomalileri ve oynaklığı incelemek için 2002-2016 tarihleri arasında, bist 100, bist mali, bist hizmet, bist sınai ve bist teknoloji endekslerine ait günlük kapanış verileri ile arch-garch yöntemleri kullanılarak analiz edilmiştir. ayrıca, bu çalışma 2008 küresel kriz etkisini gösterebilmek amacıyla kriz ve kriz harici olmak üzere iki döneme ayrılmıştır. bu kapsamda, 02.01.2008-30.08.2009 tarihleri arası kriz dönemi olarak belirlenmiştir. yapılan çalışmanın sonucunda kriz ve kriz hariç dönemde ele alınan 5 endekste de oynaklık üzerinde ayın evreleri anomalileri saptanmıştır. getiri açısından ise bist mali endeksinde kriz hariç dönemde pozitif getiri sağlayan dolunay etkisi, kriz döneminde ise negatif etkiye neden olan yeni ay anomalileri saptanmıştır. hava durumu etkisi ise getiri açısından bir anomaliye neden olmazken oynaklık üzerinde saptanmıştır.

bu çalışmada iş güvenliğinin tükenmişliğe etkisi incelenmiş, hayes’in iş güvenliği ölçeğinin türk.e’de güvenilirliği test edilmiştir. i̇şletmelerde iş güvenliği düzeyinin yüksek olması çalışanların olumlu duygular içerisinde olmasını sağlayacaktır. çünkü işletmelerde iş güvenliğinin azalması ile iş kazaları, tükenmişlik, stress ve meslek hastalıkları gibi istenmeyen sonuçlar arasında ilişki bulunmaktadır. i̇ş güvenliği düzeyinin, fiziksel ve psikolojik bitkinlik anlamına gelen tükenmişliği etkilemesi kaçınılmaz olacaktır. araştırmada elde edilen sonuçlara göre iş güvenliğinin boyutları ile duyarsızlaşma ve duygusal tükenme arasında düşük düzeyde negatif ilişki bulunmuştur. ayrıca iş güvenliğinin alt boyutları duyarsızlaşma ve duygusal tükenme düzeylerini etkilemektedir. i̇ş güvenliğinin boyutları, duyarsızlaşmaya göre duygusal tükenmişle daha fazla negatif ilişkide bulunmaktadır. ayrıca iş güvenliğinin boyutları, duyarsızlaşmaya göre duygusal tükenmişliği daha fazla etkilemektedir.yapılan faktör ve güvenilirlik analizi sonuçlarına göre kocaeli üniversitesi araştırma ve uygulama hastanesi çalışanlarının hayes’in iş güvenliği ölçeğinin güvenilirliliğini sağladığı düşünülmektedir.

bu araştırmanın amacı, öfke kontrolü programının ortaokul öğrencilerinin öfke kontrolü becerilerine etkisini incelemektir. araştırmada 2x2’lik (deney ve kontrol grubu x öntest-sontest) karışık desen kullanılmıştır. öfke kontrolü eğitim programına katılacakları belirlemek için hatay ilinde bir ortaokula devam eden 7. sınıf öğrencilerine sürekli öfke ve öfke i̇fade tarz ölçeği uygulanmıştır. programa katılım ölçütlerini karşılayan 20 öğrenci (deney grubu=10, kontrol grubu= 10,) deney ve kontrol gruplarına yansız olarak atanmıştır. deney grubuna 7 oturumluk öfke kontrolü programı uygulanmıştır. kontrol grubu ile herhangi bir uygulama yapılmamıştır. tekrarlayan ölçümler için iki faktörlü anova sonuçları programın öfkenin boyutları olan sürekli öfke, öfkeyi dışa vurma, öfkeyi içte tutma ve öfke kontrolü üzerinde etkili olduğunu göstermektedir. buna göre deney grubundaki deneklerin, kontrol grubundaki deneklere göre sürekli öfke, öfkeyi dışa vurma ve öfkeyi içte tutma düzeylerinde, anlamlı bir düşüş olurken; öfke kontrolü düzeylerinde anlamlı bir artış olmuştur.

1990’lı yılların dünyası 1950’li yılların dünyasından oldukça farklıdır. özellikle son yirmi yıl içinde dünya’da küreselleşme ve rekabete dayalı piyasa ekonomisinin hâkimiyeti yanında 1990’lı yıllarda japonya’nın dünya ekonomisinde üstlendiği rolün artması, bilgi-işlem teknolojilerindeki gelişmelere bağlı olarak bilgilerin çok çabuk yayılması ve teknoloji alanında ortaya çıkan uluslararası rekabet dünya ekonomisinde önemli gelişmelere neden olmuştur. vergi rekabeti sonucu, mobilitesi yüksek olan gelir ve kurumlar vergisi oranlarının indirilmesi vergi yükünün adaletsiz dağılımına yol açabilmektedir. dolaylı vergilerin, türkiye’de elde edilen vergi gelirlerinin yaklaşık %70’ini oluşturması, türkiye’de vergi yükü dağılımında adaletsizliğin olduğuna dair bir gösterge olarak kabul edilebilir. bu çalışmada küreselleşme ve vergi rekabetinin tanımı yapıldıktan sonra vergi rekabetinin sınıflandırılması, vergi rekabetini arttıran nedenler, vergi rekabetinin yarar ve zararları belirtilip, vergi rekabeti sonucu ülkelerin vergi sistemlerinde yapmış oldukları değişiklikler, türkiye’de vergi rekabeti sonucu vergi yükü dağılımı ile türkiye’deki yeni gelir vergisi kanun tasarısının vergi rekabeti açısından etkinliği araştırılmaya çalışılmıştır.

bu çalışmada; üniversite öğrencilerinin dijital bağımlılık düzeylerinin ve iletişim becerilerinin farklı değişkenler açısından incelenmesi, dijital bağımlılık düzeylerinin iletişim becerileri üzerinde bir etkisinin olup olmadığının belirlenmesi amaçlanmaktadır. araştırmanın örneklem grubunu 2019- 2020 akademik yılı güz döneminde sivas cumhuriyet üniversitesinde sekiz farklı fakültede öğrenim gören 653 kadın 455 erkek olmak üzere 1108 öğrenci oluşturmaktadır. araştırma verilerinin elde edilmesinde genel tarama modelleri arasında yer alan seçkisiz örnekleme yöntemi kullanılmıştır. veriler, “dijital bağımlılık ölçeği” ile “i̇letişim becerileri envanteri”nin öğrencilere uygulanmasıyla elde edilmiştir. nde kolmogorov-smirnov normallik testi ile çarpıklık ve basıklık değerleri, bağımsız gruplar t testi, tek yönlü anova ve tukey testleri ile yapısal eşitlik modellemesi altında yol analizi kullanılmıştır. araştırma sonucunda üniversite öğrencilerinin dijital bağımlılık ve iletişim becerilerinin cinsiyet, sınıf düzeyi, ikâmet yeri ve mezun oldukları lise türü değişkenleri açısından anlamlı farklılıklar tespit edilmiştir. yol analizi sonucunda ise dijital bağımlılık alt faktörlerinin bazılarının öğrencilerin zihinsel ve davranışsal iletişim becerileri üzerinde etkili olduğu belirlenmiştir.

bu çalışmanın amacı, 12-18 yaş arası çocuklarda internet bağımlılığı üzerinde etkili olan faktörleri araştırmaktır. yöntem: araştırmanın örneklemini 12-18 yaş arası toplam 1956 çocuk oluşturmaktadır. bu örneklem için eskişehir’de 3 ortaokul ve 8 lise rassal olarak seçilmiştir. çocuklara uygulanan anketler sayesinde, çocukların demografik ve internet bağımlılığı durumları hakkında veriler elde edilmiştir. toplanan veriler analiz edilerek, çocuklarda mevcut internet bağımlılığı durumu ve bu bağımlılığa etkili faktörler araştırılmıştır. bulgular: çocukların yaklaşık %15’inin internet bağımlısı oldukları ve yine çocukların %30’a yakınının risk grubunda olduğu tespit edilmiştir. ayrıca çocukların sosyal çevreleri ile olan ilişkileri ve demografik özelliklerinin internet bağımlılığı üzerinde etkili olduğu görülmüştür. sonuç: i̇nternet bağımlısı çocuklarda, sosyal izolasyon ve kontrol güçlüğü gibi konularda problemler olduğu görülmüştür. ayrıca internet bağımlılığının akademik başarısızlığın sebebi olarak görüldüğü ve sosyal ilişkileri zayıf çocukların internet bağımlısı olma riskinin daha fazla olduğu tespit edilmiştir.

türkiye’de 1980’ler sonrası ortaya çıkan kentsel dönüşüm uygulamaları ilk zamanlar çöküntü alanlarına yönelik fiziki müdahale olarak algılanmıştır. günümüzde bu algı değişmiş ve kentsel dönüşüm, ekonomik, sosyal ve mekânsal boyutuyla da incelenmesi gereken bir kentsel planlama aracı olarak ele alınmaya başlanmıştır. türk hukukunda kentsel dönüşüm uygulamalarını düzenleyen tek bir kanun bulunmamakla birlikte, kentsel dönüşüm sürecinde yararlanılan, iş bölümünü düzenleyen, idareler ve mal sahipleri arasında koordinasyonu sağlayan, kamulaştırma sürecini içeren farklı kanunlardan yararlanıldığı bilinmektedir. kentsel dönüşümün mevzuat kapsamının geniş olmasına rağmen, düzenlemeler arası farklılıkların olduğu sıklıkla tartışma konusu yapılmaktadır. kentsel dönüşüm sürecinde hak sahipleri ile idareler arasında ortaya çıkan hukuki uyuşmazlıkların çoğunlukla kamulaştırma, değerleme ve planlama sürecine ilişkin olduğu tespit edilmiştir. araştırmada incelenen mahkeme kararlarında, kamulaştırma işlemlerinin ve kentsel alana yönelik planlamanın yasal mevzuata uygun yürütülmesi ve mülkiyet hakkının korunması ön plana çıkarılmıştır.

bu araştırmada, sosyal bilgiler öğretmen adaylarının tamamlayıcı ölçme-değerlendirme tekniklerine yönelik okuryazarlık düzeylerinin gelişmesinde mikroöğretimin etkisi incelenmiştir. karma yöntem desenine uygun gerçekleştirilen bu araştırma iki aşamadan oluşmaktadır. araştırmanın birinci aşaması öntest-sontest kontrol gruplu yarı deneysel desene göre tasarlanmıştır. bu amaçla deney (n=30) ve kontrol grubu (n=30) olmak üzere iki grup oluşturulmuştur. veri toplama aracı olarak “tamamlayıcı ölçme-değerlendirme tekniklerine yönelik okuryazarlık testi” ile “mikroöğretim uygulama süreci değerlendirme formu” kullanılmıştır. verilerin analizinde kolmogorov-smirnov testi, bağımlı ve bağımsız örneklem t-testi, karma model ile kendall'ın uyum katsayısından yararlanılmıştır. araştırmanın ikinci aşaması durum çalışması desenine göre tasarlanmış, verilerin toplanmasında “araştırmacı gözlem formu”, “yapılandırılmış görüşme formu” ve “etkinlik değerlendirme günlükleri”nden faydalanılmıştır. ulaşılan verileri açıklayacak kavram ve ilişkilere ulaşmada içerik analizi tekniğinden yararlanılmıştır. araştırma sonucunda, mikroöğretimin sosyal bilgiler öğretmen adaylarının tamamlayıcı ölçme-değerlendirme tekniklerine yönelik okuryazarlık düzeylerinin gelişmesinde etkili bir yöntem olduğu ortaya çıkmıştır.

gerek gelişmekte olan ülkelerde, gerekse gelişmiş ülkelerde yoksulluk sorunu bulunmaktadır. bu nedenle yoksulluk konusu çalışmaya ve çözüm üretmeye gerekli, hatta zorunlu bir sosyal sorundur. yoksulluk toplumun tüm kesimlerini olumsuz yönde etkiler. ancak bazı dezavantajlı gruplar yoksulluktan daha çok etkilenir. yaşlılar da bu dezavantajlı grup içerisinde yer alan ve yoksulluk sorununu en ağır şekilde deneyimleyen nüfus gruplarından biridir. yaşlılar, yaşlarından kaynaklı ayrımcılığın yanı sıra, birçok sosyal, kültürel ayrımcılıkla karşı karşıya kalmaktadır. hele bir de bu ayrımcılıklara ekonomik yetersizlikler eşlik ediyorsa, yaşamlarının yaşlılık evresinde insanlar kendilerini yoksulluğun merkezinde bulmaktadır. yaşlı yoksulluğu ile mücadele amacıyla gerekli plan, program ve politikalar üretilmeli; yoksul yaşlıyla değil, yaşlı yoksulluğuyla ilgili çalışmalar yapılmalıdır. yaşlı yoksulluğu ile ilgili sorun mikro bakış açısından ziyade makro uygulamalar ile kapsamlı bir şekilde ele alınmalıdır. yaşlı bireylerin yoksullaşmasını tetikleyen ayrımcılıklar nelerdir, bu ayrımcılıklar ile nasıl mücadele edilmelidir ve yaşlı yoksulluğunun azaltılmasına yönelik nasıl çözüm önerileri getirilmelidir gibi soruların yanıtlarının verilebilmesi önemlidir.

obezite, genetik ve genetik olmayan faktörlerden etkilenen, her yaş grubunda küresel sorun oluşturan multifaktöriyel bir durumdur. günümüzde önlenebilir ölümler arasında sigaradan sonra ikinci sırada obezite yer almaktadır. son 30 yılda çocuk ve ergenlerde obezite oranları dünya genelinde artış göstermektedir. bu artışın en önemli sebebi ise, gelişen teknoloji ile birlikte çocukların fiziksel aktivite sürelerinin azalması, beslenme alışkanlıklarının ve besin tercihlerinin olumsuz yönde değişmesidir. obezite ilerleyen yaşlarda ise pek çok kronik, metabolik ve psikolojik sağlık sorununu tetikleyen ve toplumların sağlık bütçeleri üzerinde büyük yük oluşturan bir problemdir. bu derleme çalışmasında çocukluk çağı obezitesi, güncel literatürler eşliğinde değerlendirilerek obeziteye ait risk faktörleri ve obezite riskini azaltmaya yönelik önlemler hakkında bilgi verilmiştir. sağlık eğitimi, sağlıklı yaşam tarzı davranışlarını hedefleyen aile ve okul sistemlerinde öğretilebilir. bu şekilde çocuk ve ergenler, fiziksel aktivite ve sağlıklı beslenme ile ilgili yapmaları gereken seçimler hakkında daha iyi bir bilgi tabanına sahip olabilirler.

i̇nsan fizyolojik, psikolojik ve duygusal yönleriyle parçalanamaz bir bütünlüğe sahiptir. i̇nsan tarafından ortaya konan eylemlerin gerçek anlamda mükemmel olabilmesi için bu üç duygu etrafında hissettiği ihtiyaçların giderilmesi gerekir. bu bağlamda insani bir eylem olan imanın da salt zihinsel bir aktive olmadığı aynı zamanda, fizyolojik, psikolojik ve duygusal yönleri de bulunan bir olgu olduğu gerçeği ortaya çıkmaktadır. i̇nsanın gerçek bir imana ulaşabilmesi için iman ettiği varlığın bu ihtiyaçlarını gidermesi gerekir. çünkü insanın sadece bir yönüne hitap eden olgular, insan benliğini ve karakterini inşa edemez. bu makale, günümüzde salt zihinsel bir etkinlik ve kelime-i şehadet üzerinde odaklanan allah’a imanın psiko-sosyal yönlerini, psikolojinin önemli isimlerinden biri olan abraham harold maslow’un ihtiyaçlar piramidi bağlamında ortaya koymayı amaçlamaktadır. i̇htiyaçlar piramidinin en dikkat çekici özelliği, en üst seviyeye çıkılabilmesi için en alt ihtiyacın karşılanmasının zorunluluğudur. allah’a iman açısından değerlendiğinde i̇slâm dininin malow’un piramidindeki fizyolojik, psikolojik, duygusal ve sosyal ihtiyaçları gidererek gerçek bir imana ulaştırmayı hedeflediği görülmektedir.

aşağı sızdırma ekonomisinde, yüksek eşitsizlik seviyelerinin daha fazla ekonomik büyüme yol açacağı iddia edilir. bu görüşe göre, üst gelir gruplarına yönelik daha fazla gelir akışının daha ekonomik büyümeye yol açacağı ve bu nedenle “eşitsizlik” in toplumdaki herkes için faydalı olacağı ifade edilmektedir. bununla birlikte, stiglitz (2014), pastadan zengin sınıfına daha fazla pay verilmesinin pastayı büyütmediğini, aksine ekonomik büyümenin eşitsizliğin arttığı dönemlerde yavaşladığını belirtmiştir. bu çalışmada da bu noktadan hareketle eşitsizliğin alternatif bir ifadesi olan üst gelir kesiminin gelir içindeki payı ile ekonomik büyüme arasındaki ilişki analiz edilmek istenmiştir. 1980-2016 dönemini kapsayan panel veri analizinde 17 farklı ülkeye ait bir veri seti kullanıyoruz ve ampirik sonuçlarımız (1) eşitsizlikle ekonomik büyüme arasında uzun vadeli bir ilişki olduğunu ve (2) ekonomik büyümenin üst gelir diliminde biriken daha fazla gelir nedeniyle zarar gördüğünü gösteriyor.

akut gastroenterit ge , küçük yaştaki çocuklarda yüksek morbidite ve mortalite ile seyreden önemli bir sağlık sorunudur. rotavirüs, süt çocukları ve küçük çocuklardaki viral gastroenteritlerin en önemli etkeni olup yaşamın ilk iki yılında gastroenteritlere bağlı hastaneye yatışların çoğundan sorumludur. rotavirüs gastroenteritlerinin bölgemizdeki epidemiyolojisi iyi bilinmemektedir. bu çalışmada, bölgemizdeki akut gastroenteritli çocuklarda rotavirüs antijen pozitifliğinin immünokromatografik yöntemle araştırılması ve yaşa bağlı dağılımının incelemesi amaçlandı. yöntem: ekim 2013-nisan 2014 tarihleri arasında kırıkkale ilindeki hastanemize ishal şikayeti ile başvuran 883 çocuk hastanın taze dışkı örneklerine ait kayıtlar retrospektif olarak incelendi. dışkı örneklerinde rotavirüs antijen varlığı, spesifik monoklonal antikorlar içeren ve hızlı sonuç veren kalitatif immünokromotografik yöntem ile araştırıldı. hastalar, 0-2, 3-5 ve 6-16 olarak üç yaş grubuna ayrıldı. veriler spss 15,0 statistical package for social sciences version 15,0 kullanılarak analiz edildi. i̇statistiksel anlamlılık için p değeri

bu çalışmanın amacı; geçmişten günümüze çocuk oyunlarının çocukların gelişim alanlarına ilişkin etkilerinin belirlenmesidir. çalışmada nitel araştırma türleri arasında yer alan durum çalışması deseni kullanılmıştır. araştırma kapsamında sivas il merkezinde yaşayan 20-82 yaş arasında bulunan 50 kişi çalışma grubu olarak seçilmiştir. veriler için açık uçlu dört maddelik bir görüşme formu hazırlanmıştır. 51-82 yaş aralığında yer alan 24 katılımcıyla yüz yüze görüşme yapılmış, 20-50 yaş aralığında yer alan 26 katılımcıya yarı yapılandırılmış görüşme formu kullanılmıştır. 51-82 yaş aralığında bulunan birinci gruba kendi çocukluk dönemlerine ait çocuk oyunlarına ilişkin sorular, 20-50 yaş aralığında bulunan ikinci gruba ise çocuklarının günümüzde oynadığı çocuk oyunlarına ilişkin sorular yöneltilmiştir. veriler frekans analizi ve içerik çözümleme tekniği kullanılarak analiz edilmiştir. çalışmada katılımcılardan elde edilen veriler doğrultusunda genel olarak çocuk oyunlarının çocuklarda karakter gelişimi başta olmak üzere çocukların fiziksel becerilerinin gelişimine, etkili sosyal ilişki oluşturmalarına, duygusal ve bilişsel gelişimlerine olumlu katkı sağladığı belirlenmiştir.

bu araştırmanın amacı, okul yöneticilerinin bilgi yönetimi ve insan kaynaklarını yönetimi yeterliklerine ilişkin görüşlerini tespit ederek, görüşler arasındaki ilişkiyi ve kişisel değişkenlere göre anlamlı fark ortaya koyup koymadığını belirlemektir. i̇lişkisel tarama modelinde olan araştırma bolu merkez ilçe ortaokul ve lise yöneticileri üzerinde yürütülmüştür (n=104). veri toplama aracı olarak bilgi yönetimi ölçeği ve i̇nsan kaynakları yönetimi yeterlilikleri ölçeği kullanılmıştır. verilerin analizinde frekans, yüzde, ortalama, standart sapma, mann whitney-u, kruskal wallis testi ve korelasyon analizi yapılmıştır. yöneticilerin bilgi yönetimine ilişkin görüşleri katılıyorum, insan kaynakları yönetme yeterliliklerine ilişkin tamamen katılıyorum düzeyindedir. yöneticilerin bilgi yönetimine yönelik görüşleri cinsiyete, atama şekline, mesleki kıdeme ve yaş değişkenlerine göre anlamlı fark göstermiştir. yöneticilerin insan kaynaklarını yönetme yeterlikleri farklı boyutlarda cinsiyet, yöneticilikteki kıdem, atama şekli ve yaş değişkenlerine göre anlamlı fark göstermiştir. yöneticilerin bilgi yönetimi ve insan kaynakları yönetimi yeterliklerine ilişkin görüşleri arasında genelde orta düzeyde pozitif yönde anlamlı ilişki ortaya çıkmıştır.

bu çalışmada, ilkokul dördüncü sınıf öğrencilerinin okuma güçlüğünü gidermede akran öğretimi yönteminin etkililiğinin belirlenmesi amaçlanmıştır. araştırma, okuma güçlüğü olan beş öğrenen akran ve beş öğreten akran olmak üzere toplam 10 öğrenci ile yürütülmüştür. araştırma, nitel araştırma yönteminin eylem araştırması deseninde gerçekleştirilmiştir. verilerin toplanmasında gözlem ve görüşme yöntemleri kullanılmıştır. öğrencilerin akıcı okuma (okuma hızı, doğruluk, prozodi) ve okuduğunu anlama beceri düzeyleri yanlış analizi envanteri ve prozodik okuma ölçeği kullanılarak elde edilmiştir. diğer taraftan öğrencilerle ve velilerle yapılan görüşme sonuçlarından, alan notlarından ve araştırma günlüklerinden veriler toplanmıştır. elde edilen veriler, içerik analizi yöntemi ve yüzde kullanılarak analiz edilmiştir. araştırmadan elde edilen sonuçlara göre akran öğretimi yöntemi, öğrencilerin akıcı okuma ve okuduğunu anlama başarılarını artırmıştır. bu sonuçlar öğrenci ve veli görüşleri, ayrıca alan notları ve araştırma günlükleri ile de örtüşmektedir. ayrıca akran öğretimi yönteminin; öğrencilerin bilişsel, duyuşsal ve sosyal yönden gelişimlerine olumlu katkıları olduğu görülmüştür. araştırmadan elde edilen sonuçlar, ilgili alanyazında tartışılmıştır.

bu araştırmada, türkiye basketbol federasyonu (tbf) tarafından düzenlenen erkekler basketbol süper ligindeki 2014-2017 yılları arasında oynanan dört sezonun playoff serisi maçları (87 maç) incelenerek maçı kazanma ve kaybetmeye neden olan parametrelerin pozitif ve negatif etkileri araştırıldı. araştırmada kullanılan veriler tbf tarafından her maç sonrası yayınlanan maç sonu istatistik bilgilerinden elde edildi. ölçülmüş olan değişkenler (iki sayılık atış yüzdesi, üç sayılık atış yüzdesi, serbest atış yüzdesi, hücum ribaundu, savunma ribaundu, asist, top çalma, top kaybı, blok ve faul sayıları) kazanan ve kaybeden takımlara göre lojistik regresyon analizi test yöntemiyle analiz edildi (p<0,05). test modelinin uyum iyiliği ise hosmer and lemeshow testi ile ölçüldü (0,853). modelin açıklayıcı değeri r2=0,7 olarak bulundu. araştırmanın sonuçlarına göre iki sayılık atış yüzdesi, üç sayılık atış yüzdesi, serbest atış yüzdesi, savunma ribaundu, top çalma ve top kaybı değişkenlerindeki bir birimlik artışın maçın kazanılması ve kaybedilmesi üzerinde anlamlı pozitif ve negatif etkilerinin olduğu bulundu

makalede karşılaştırmalı endüstri ilişkileri alanında yapılan çalışmalar ve teorik yaklaşımlar incelenmiştir. araştırmada literatür taraması ile elde edilen veriler kullanılmıştır. çalışmada ilk olarak yabancı, karşılaştırmalı, uluslararası ve küresel endüstri/çalışma ilişkilerinin konu, kapsam ve içerikleri ile gelişme süreçleri üzerinde durulmuştur. i̇kinci olarak, kerr ve arkadaşlarının endüstri ilişkileri alanında ileri sürdüğü yakınlaşma tezi tartışmalarıyla birlikte incelenmiştir. daha sonra uluslararasılaşma ve küreselleşmenin endüstri ilişkilerinde yol açtığı değişimler ile bu değişimleri endüstri ilişkileri açısından açıklamaya çalışan “basit küreselleşme yaklaşımı” ve “kurumsal yaklaşım” yakınlaşma tezi çerçevesinde değerlendirilmiştir. çalışmada uluslarasılaşma ve küreselleşmenin ülkelerin her seviyedeki endüstri ilişkilerini etkilemesine karşılık nihai tahlilde endüstri/çalışma ilişkilerinin şekillenmesinde sosyo-ekonomik ve politik bir birim olarak devletlerin belirleyici olduğu sonucuna ulaşılmıştır. bu sonuç üzerinde etkin olan pek çok faktör olmasına karşılık iki faktör öne çıkmaktadır: birincisi devletlerin uluslararası sistemde temel aktör olma statülerini korumaları, diğeri ise endüstri ilişkilerinin bağımlı değişken olma niteliğidir.

bu araştırmanın amacı sözbilimsel yapı kuramının metinlerdeki önemli bilgileri belirlemede ve özetlemede nasıl kullanılabileceğine ilişkin bir görünüm sunmaktır. araştırmaya 204 lisans öğrencisi ve 2 alan uzmanı katılmıştır. araştırmada veri toplamak için bir bilgi verici metin sözbilimsel yapı kuramına göre birimlerine ayrılmıştır. lisans öğrencilerinden bu birimleri önem düzeylerine göre puanlamaları, alan uzmanlarından ise birimlerin görevlerini belirlemeleri istenmiştir. elde edilen veriler üzerinde krippendorff's alpha, kappa, pearson korelasyon analizi ve betimsel istatistikler yapılmıştır. araştırma sonuçlarına göre uzmanlar metindeki birimleri belirlemede orta düzeyde uyum içindedir. öğrenciler sözbilimsel yapı kuramının ortaya koyduğu çekirdek ve eklenti ayrımının sezgisel olarak farkındadır. araştırmanın sonucuna göre sözbilimsel yapı kuramının bilgi verici metinlerdeki önemli bilgileri belirleme ve özetlemede sunduğu katkılar sınırlıdır. diğer kuramların da işe koşulmasıyla bilgi verici metinlerdeki önemli bilgileri belirlemede ve metinler özetlemede daha iyi sonuçlar elde edilebileceği öngörülmektedir.

hapishane ve daha genel anlamıyla hapsedilmişlik sinemanın en çekici konularından biridir. filmler izleyicilerine gerçek hayatta gözlemci olarak içine girmenin mümkün olmadığı bir dünyanın kapısını açar ve bu dünyaya dair toplumsal hayal gücünde imgeler yaratır. diğer yandan hapishane konusu sinemacıya çok katmanlı bir ifade olanağı sağlar; toplumsal baskı ve özgürlüklerin kısıtlanmasına dair çeşitli metaforların yaratılmasına aracılık eder. tüm bunlara ek olarak türkiye sineması’nın hapishane imgesiyle ilgili kendine has güçlü bir ilişkisi vardır. bu çalışmada öncelikle 1980 sonrası türkiye sineması ve hapsedilmişlik konusu ile ilgili genel bir değerlendirme yapılacak, sonrasında 2015 yılının iki önemli filmi abluka ve sarmaşık’ta hapsedilmişlik konusunun ele alınış biçimi incelenecektir. analizlerin sonucunda iktidar tarafından özgürlüğü elinden alınmış bireylerin bununla başa çıkmak için hayallere, düşlere ve bir çeşit delilik haline sığındıkları ve bunun içinde bulunduğumuz dönemin sinema anlayışında da başvurulan bir yol olduğu iddia edilecektir.

bu çalışmada, rize ilinde bulunan pileki mağarası’ndan çıkarılan pileki taşı ve toprak örneklerinde iz element (cr, mn, fe, ni, cu, zn ve pb) konsantrasyonları enerji dağılımlı x-işını floresans (edxrf) spektrometresi ile belirlendi. alınan örneklerde cr, mn, fe, ni, cu, zn ve pb elementleri için ortalama konsantrasyonlar sırasıyla toprak örnekleri için 49.63 ± 4.13, 1255.26 ± 14.73, 88534.43 ± 646.01, 26.19 ± 1.94, 248.02 ± 3.34, 85.06 ± 1.55 ve 33.98 ± 0.89 mg/kg, pileki taşı örnekleri için 28.06 ± 2.13, 803.89 ± 10.28, 59555.64 ± 534.40, 23.56 ± 1.51, 150.27 ± 2.88, 58.95 ± 1.01 ve 32.10 ± 1.20 mg/kg olarak bulundu. toprak örnekleri için elde edilen konsantrasyonlar mn ve cu konsantrasyonları hariç dünya topraklarında gözlenen sınır değerler içerisinde bulunmuştur. ayrıca, çalışılan örnekler için elde edilen konsantrasyon değerleri, dünyanın farklı bölgelerinde yapılan çalışmalarla karşılaştırıldı.

günümüzde veri artışı inanılmaz boyutlara ulaşmıştır. gelişen teknolojiyle birçok farklı sektörde daha kolay veri elde edilebilmektedir. bu noktada veri madenciliği bu veri yığınlarından anlamlı bilgiye dönüşüm sürecini hızlandırmıştır. veri madenciliği, ilk başta veri tabanlarından bilgi çıkarımı olarak ortaya çıksa da günümüzde geliştirilen yeni yöntemler ve teknolojilerin desteği ile tahmin gücünden daha fazla yararlanılmaktadır. çalışmada veri madenciliği sınıflandırma yöntemlerinden destek vektör makineleri, web kullanım madenciliği verisi olan web günlük dosyaları üzerine uygulanmıştır. kullanılan veri seti bir e-ticaret sitesinin 812 güne ait web günlük dosyalarıdır. web günlük dosyaları yapılandırılmamış veri içermektedir ve bu tip verinin analizi yapılandırılmış veriye göre daha zordur. bu nedenle analiz öncesinde verinin temizlenmesi gerekmiş ve bu süreç çalışmada uzun bir süre almıştır. çalışmada satın alma davranışının eğilimini belirlemek hedeflenmiştir. destek vektör makineleriyle sınıflandırma yapılmış sonuçlar lojistik regresyonla elde edilen sonuçlarla karşılaştırılmıştır. destek vektör makineleri ile bir e-ticaret sitesi uygulamasında daha doğru sınıflandırma yapılabildiği görülmüştür.

bu makale ilk olarak, kişi, toplum ve devletler için değişim ve dönüşümün gerekliliğini, sonrasında da bu süreçte tek tek bireylerin, toplumun ve devletin rolünü, kur’ân’da geçen iyiliği emr etme ve kötülükten engelleme ilkesi çerçevesinde ele almayı amaçlamaktadır. en genel anlamda, ahlâki ve siyasî olmak üzere iki boyutu olan prensibin uygulanmasında hangi metotların takip edilmesi gerektiği, özellikle siyasî boyut üzerinde durularak aktarılacaktır. devletin (ya da imamın) gerekliliği ve halka karşı görev ve sorumlulukları, aynı şekilde toplumun da yöneticiye karşı sahip olduğu hak ve sorumluluklar genel kur’ânî kavram ve ilkelerle birlikte irdelenecektir. özellikle de toplum (halk)-devlet (siyasî otorite) arasında şiddeti farklı boyutlarda seyredebilecek muhtemel fikrî ayrılıklarda takip edilecek yöntem, “genelde dinin özelde de i̇slam’ın değiştirici ve dönüştürücü özelliğinden” yola çıkılarak kelam i̇lminin verileri ışığında belirlenmeye çalışılacaktır. elde edilecek bilgiler, bir toplumda istenen yönde bir değişim ve dönüşümün gerçekleşmesi için nelerin gerekli olduğuna dair kuvvetli ipuçları sunacaktır.

ön vergilemeyi, vergi doğurucu bir işlemden dolayı ortaya çıkan ödemenin, ileride tahakkuk edecek vergiye mahsuben hak sahibine ödeme yapılmadan vergilendirilmesi olarak tanımlamak mümkündür. bir vergileme yöntemi ve vergi güvenlik tedbiri olarak ön vergileme; “stopaj, tevkifat, kaynakta kesinti, kesinti” gibi adlarla türk vergi sisteminde esasen öteden beri uygulanmaktadır. stopaj uygulamasının, tahsilât kolaylığı, kayıtdışı ile mücadele ve tahsil maliyetlerinin azaltılması açısından olumlu olduğu düşünülmektedir. öte yandan, gelirin tam olarak kavranması ve adaletli bir vergi sisteminin oluşturulması açısından negatif etkileri olduğu ileri sürülmektedir. mevcut uygulamada özellikle beyan sisteminden kopuş yönündeki eğilim, stopaj uygulamasını öne çıkarırken; vergilendirmede adalet ve etkinlik noktasında çeşitli sorunlara sebebiyet vermektedir. gelir üzerinden alınan gelir ve kurumlar vergisini tek bir kanunda toplayan yeni gelir vergisi kanunu tasarısı, ön vergilemede bazı değişiklikler getirmektedir. bu çalışmada yeni gelir vergisi kanunu tasarısının ön vergileme uygulaması konusundaki düzenlemeleri, mevcut mevzuat ile mukayeseli şekilde değerlendirilecek, sorunlar ve çözüm önerileri ele alınacaktır.

yükseköğretimde uluslararasılaşmanın en önemli konularından birisi de uluslararası öğrenci hareketliliği olup 1980’lerden itibaren tüm dünyada ülkelerin ve yükseköğretim kurumlarının üzerinde odaklandığı ve politikalar geliştirdiği bir alan haline dönüşmüştür. unesco 2016 uluslararası öğrenci hareketliliği verileri göstermektedir ki son onbeş yılda dünya ülkelerine yükseköğretimde eğitim amaçlı giden uluslararası öğrenci sayısı iki katına çıkarak dört milyonu geçmiştir. artan öğrenci hareketliliği ve hareketliliğin ekonomik getirisi bu alanda rekabeti arttırırken, türkiye’nin bu alandaki konumunu ve yıllar içerisindeki gidişatını sorgulamayı gerektirmektedir. bu çalışmada türkiye ile birlikte dünya genelinde en çok yabancı öğrenci alan ülkeler ve bu ülkelerin uluslararası öğrenci profilindeki değişim 1999 ile 2013 yılları arasındaki verilere dayanarak değerlendirilmektedir. hem dünya ülkeleri hem de türkiye ölçeğinde uluslararası öğrenci akışı motiflerinin gelen öğrenci sayıları ve geldikleri dünya bölgelerine göre zaman içerisinde değişim gösterdiği tespit edilirken, bu çalışmanın bulgularının türkiye’nin uluslararası yükseköğretim politikalarına ışık tutması beklenmektedir

patateste yeni çeşitlerin geliştirilmesi için, uygun ebeveynlerle melezlemelerin yapılması, oluşan melez tohumlar kullanılarak, fide generasyonuyla tohumluk yumruların geliştirilmesi ve bu yumrularla birinci klonal seleksiyon aşamasına geçilmesi gerekmektedir. bu araştırmada, farklı patates kombinasyonlarından gelen melez tohumlar kullanılarak, fide generasyonu sonrası birinci klonal seleksiyon için gerekli olan tohumluk yumruların geliştirilmesi amaçlanmıştır. çalışma, tokat şartlarında polikarbon sera ortamında 2015 ve 2016 yıllarında yürütülmüştür. çalışmada fide generasyonu için 12 farklı patates kombinasyonundan gelen 11.051 melez tohum kullanılmıştır. her bir kombinasyona ait melez patates tohumları önce fide viyollerine ekilmişlerdir. fideler, 10-12 cm büyüklüğe ulaştıklarında uygun boyutlu saksılara şaşırtılmışlardır. denemede saksı başına yumru sayısı, ortalama yumru ağırlığı ve saksı başına yumru verimi incelenmiştir. ayrıca kombinasyonlara göre melez tohumlarla oluşturulan fidelerden seçilen klonların yüzdesi de tespit edilmiştir. elde edilen bulgularda, kombinasyonlara göre değişmekle birlikte, saksı başına yumru sayısının 1-22 adet, saksı başına yumru veriminin 3-230 g/saksı, saksılardaki yumruların ortalama ağırlığının ise 8.24-20.08 g arasında değiştiği belirlenmiştir.

bu çalışmanın amacı, ortaokul 8.sınıf öğrencilerinin "mitoz ve mayoz bölünme" konusundaki başarılarına ve edindikleri bilgilerin kalıcılığına yapılandırmacı yaklaşımın 7e öğrenme modeli’nin etkisini araştırmaktır. araştırmada ön test-son test kontrol gruplu desen kullanılmıştır. 2012-2013 eğitim-öğretim yılının birinci döneminde meb’e bağlı iki farklı ortaokulun 8.sınıflarında öğrenim görmekte olan 64 öğrenci ile yürütülmüştür. veri toplama aracı olarak yazarlar tarafından geliştirilen “mitoz ve mayoz başarı testi” kullanılmıştır. veri analizinde ilişkisiz t testi ve anova testi kullanılmıştır. araştırma bulgularına göre, uygulama sonrasında uygulanan başarı testinden alınan puanlara göre kontrol ve deney grubu arasında anlamlı farklılık görülmüştür. sonuçta yapılandırmacı yaklaşımın 7e modeli’nin meb onaylı kılavuz kitapta kullanılan öğretim yöntemine göre daha etkili olduğu görülmüştür. mitoz ve mayoz bölünme konusunun 7e modeline göre anlatılmasının öğrenci başarısı üzerindeki olumlu etkileri bu çalışmayla ortaya koyulmuştur. çalışmada hazırlanmış olan etkinlikler ve ders planları örnek teşkil edecek nitelikte olup öğretmenler tarafından kullanılabilir.

özet elektrik enerjisi modern dünyada yüksek refah seviyesi ve rahat yaşam standartları açısından en fazla önem taşıyan metalardan bir tanesidir. elektrik arzgüvenliğinin sağlanabilmesi doğru elektrik talep tahminlerinin yapılmasını gerektirmektedir. bu çalışmada, türkiye’nin piyasa ve mevsimsel koşulları göz önüne alınarak, yapay sinir ağları ve uzman sistemlerin birlikte kullanıldığı, kısa vadeli elektrik talep tahminlerinde yüksek doğrululuk derecesi sağlayan bir hibrit sistem geliştirilmiştir. epsi̇m-nn adı verilen yeni tahmin sisteminde, günlük ortalama saatlik talep miktarı ve 24 saatlik talep şekli iki farklı yapay sinir ağı kullanılarak belirlenmektedir. bu ağlardan elde edilen sonuçlar birleştirilerek günlük talep tahmini elde edilmektedir. hesaplanan tahmin değerleri, yakın zaman talep trendlerininkullanıldığı bir uzman sistemden geçirilerek tahminlerdeki hatalar minimize edilmektedir. söz konusu sistem kullanılaraktürkiye için yapılan tahminlerin gerçekleşen değerlerle karşılaştırılması sonucunda, epsi̇m-nn tarafından oluşturulan tahminlerin doğruluk derecelerinin oldukça yüksek olduğu görülmüştür.

toplumcu gerçekçi (sosyalist realist) edebiyat temelde, sanat yoluyla halkın sorunlarının dile getirilmesini amaçlarken diğer taraftan sanatı ideolojik bir aygıt kabul ederek sosyalist, komünist yapıyı desteklemek için bir araç olarak görür. toplumcu gerçekçi türk şiiri ise 835 satır(1929)’daki şiirlerinin ardından 1930’lardan itibaren rus fütürizmini yakından takip eden nâzım hikmet aracılığıyla gelişmeye başlar. mutlak özgürlüğü vadettiğini düşündüğü sosyalist düzene ulaşmak için bu düzeni engelleyen tüm dinamiklerle çatışma içine girer. kuşkusuz bunlar içinde en kuvvetli olan da devlettir. i̇ncelemeye esas olan hasan hüseyin de dâhil olmak üzere nâzım hikmet’ten sonra gelen toplumcu şairlerin hemen hepsi “devlet”i yenilmesi ya da ıslah edilmesi gereken bir hürriyet kısıtlayıcısı olarak görür. i̇ncelemede hasan hüseyin’in bütün şiirleri değerlendirme altına alınacak ve sanatçının bireyin devletle ve otoriteyle olan ilişkisine nasıl yaklaştığı ve devlet algısının toplumcu şiirin geneli içindeki yerinin ne olduğu tespit edilmeye çalışılacaktır.

i̇slam mantık tarihinde 13. yy. özgün metinlerin üretildiği ve bu alanda önemli alimlerin yetiştiği bir dönemdir. bu dönemde yetişen mantık alimlerinden biri de, mantık eserleri yüzyıllardır medreselerde okutulan necmuddîn el-kâtibî’dir.(v.1277) kâtibî, mantık alanında eş-şemsiyye gibi metni tamamıyla kendine ait eserler kaleme aldığı gibi bunun yanında bazı mantık metinleri üzerine de şerhler yazmıştır. şerh türündeki mantık eserlerinden en önemlilerinden biri şerhu keşfi’l-esrâr ‘an gavâmizi’l-efkâr’dır. bu şerhi kâtibî yine o dönemde yetişen ve i̇bn sînâ-râzî çizgisinde mantık anlayışını sürdüren efdâlüddîn el-hûnecî’nin(v.1248) keşfu’l-esrâr adlı eserinin üzerine yapmıştır. hûnecî’nin bu eseri mantık alanında yazdığı en hacimli ve en çok rağbet gören eseridir. hûnecî bu eserine başta seçmeli kıyaslar olmak üzere belli başlı bazı mantık konularını dahil etmemiştir. kâtibî hûnecî’nin yer vermediği mantık konularına şerhinde değinmektedir. bu çalışmada kâtibî’nin söz konusu eserdeki görüşleri çerçevesinde seçmeli kıyaslar konusu tartışmalı noktalarıyla birlikte ele alınacaktır.

xi. yüzyılın önemli hanefî fıkıh ve kelâm âlimlerinden biri olan muhammed eş-şargî’nin (ö. 573/1177) en meşhur eseri şir’atü’l-i̇slâm ilâ dâri’s-selâm’dır. arapça olarak kaleme alınan bu manzum eser, ibadetlerle ilgili fıkhi hükümlerden ziyade ele alınan meselelerin müslümanlığın bir gereği olarak severek yapılması gereken ameller olarak anlatıldığı bir ilmihal hüviyetindedir. diğer müslüman toplumlarında olduğu gibi türkler arasında da çok sevilmiş olan bu eserin türkçe şerh ve tercümelerinin her birinin kütüphanelerimizde birçok nüshası bulunmaktadır. biz de bu çalışmada şir’atü’l-i̇slâm'ın şimdiye kadar bilinmeyen türkçe manzum bir tercümesini inceleyeceğiz. muhtasar bir tercüme görüntüsündeki bu eserin tek nüshası, prof. dr. mehmet fatih köksal’ın şahsî kütüphanesinde bulunmaktadır. mesnevi, gazel ve kıt’a nazım şekilleriyle yazılmış 522 beyitten oluşan bu tercümenin yazarı bilinmemektedir. mütercim, eserinin 46. beytinde tercümesine “lezzetü'l-i̇slâm” ismini verdiğini belirtmektedir. mütercim, eserini oluştururken, âbidî’nin ravzatü’l-i̇slâm adlı şir'atü'l-i̇slâm tercümesinden etkilendiğini belirtmektedir.

son yıllarda gelişen işletmecilik anlayışları doğrultusunda işletmelerin yaşamında saygın bir yer elde edebilmeleri ve başarılı olabilmeleri için işletmecilik uygulamalarında toplumsal sorumluluk ve etik konusu öne çıkmaktadır. hızla değişen iş dünyasında farklı kültürel ortamlara bağlı kalmaksızın, iş etiği ile ilgili eğitim-öğretim ve araştırma faaliyetlerinin sürekli devam ettirilmesi önem kazanmaktadır. bu bağlamda yapılan çalışma, kırgızistan, türkiye, azerbaycan ve kazakistan özelinde geleceğin potansiyel girişimcileri, liderleri ve yöneticileri olan işletme bölümü öğrencilerinin iş etiğine yönelik tutumları ortaya koymayı amaçlamaktadır. bu amaç doğrultusunda, kırgızistan – türkiye manas üniversitesi (n=97), haliç üniversitesi (n=96), azerbaycan devlet i̇ktisat üniversitesi (n=114) ve hoca ahmet yesevi üniversitesi’nde (n=100) i̇şletme eğitimi görmekte olan 407 öğrenci üzerine bir anket uygulanmış ve karşılaştırma yapılmıştır. genel olarak öğrencilerin iş etiği konusunda bilinçli oldukları ve ülkeler arası etik tutumlarında anlamlı farklılıkların olduğu sonucuna varılmıştır. araştırmadan elde edilen bilgiler, işletme alanında eğitim veren kurumlar ve iş dünyasındaki gelecek kuşak girişimci ve yöneticiler açısından önem taşımaktadır.

mobilya tasarımı ve üretiminde, dijital üretim teknolojilerinin önemli bir yeri vardır. hızla gelişen teknoloji ile birlikte zanaat ve teknolojiyi birleştiren üretim teknikleri yenilikçi mobilya tasarım yaklaşımlarını da beraberinde getirmiştir. bu yaklaşımlardan biri oscar zieta tarafından disiplinlerarası çalışma ile dünyadaki en erişilebilir malzemelerden çeliği kullanarak geliştirilen fidu teknolojisidir. fidu teknolojisi, mobilya tasarımında 2.5 boyuttan 3 boyuta geçişi sağlayan yenilikçi bir yaklaşımdır. oscar zieta’ nın mimarinin gelecekte ne kadar hafif olacağı üzerine yaptığı çalışmalar sonucunda “az kütle, çok imkan” tasarım felsefesi ile ürettiği mobilyalar, geleceğin mobilyaları olarak tanımlanmaktadır. zieta’ nın geliştirdiği fidu teknolojisi ve yöntemi ile ürettiği mobilyaların incelendiği bu çalışmada literatür tarama yöntemi ile konuya yönelik bulgulara ulaşılmaya çalışılmıştır. çalışma ile zieta’ nın üretim teknolojisi yaklaşımına dikkat çekerek, teknolojinin mimariden mekana getireceği katkıların literatüre katılması ve tasarımcılara yol gösterici olabilmesi amaçlanmıştır.

bu çalışmada sahabenin ravilerin zabtına verdiği önem incelenmiş, onların zabta önem verme sebepleri ile bu konudaki metodları üzerinde durulmuştur. ayrıca çalışma hadislerin zabtı konusunda sahabenin ortaya koyduğu eksik ve fazla rivayetlerin ortaya çıkmasına katkıda bulunacağı amaçlanmıştır. bu çalışmada sahabenin zabtını te’kid için değişik yolların ortaya çıktığı görülmektedir. bunlar da şunlardır: haberi araştırmak için kur’anî emre uymaları, sünneti nebeviyyeyi koruma hırsları bu konuda gevşekliğe hoşgörülü davranmamaları, ravinin hatasından veya yanlış yazma ihtimalinden dolayı yalana güvenmemeleri, kendi bilgisine aykırı bir rivayet söylendiğinde ravinin zabtını te’kid için doğrudan hz. peygamber’e müracaattır. yine bu çalışmada ravinin zabtını bilmek için sahabenin dayandığı yollar tespit edilmeye çalışılmıştır: doğrudan kaynağa müracaat, sikanın muvafakatı, sikanın şehadeti veya yemini ile, ezberindekini yazılı metinle veya yazılı metindekini ezberindeki ile kıyaslama ile veya da bir başkasının haber vermesiyle ravinin zabtını bilme.

anayasa mahkemesi, son dönemde verdiği kararlar ile elektrik üretim ve dağıtım tesislerinin denetiminin özel hukuk kişilerinden hizmet satın alınması yoluyla yapılmasına imkân tanıyan bazı yasal düzenlemeleri iptal etmiştir. anayasa mahkemesi’nin söz konusu iptal kararlarının gerekçesi incelendiğinde, daha çok yasama yetkisinin devredilemezliği prensibi üzerinde durulduğu görülmektedir. ne var ki, kolluk ve kamu hizmeti düzleminde denetim hizmetinin özel kişilere gördürülmesine yönelik tartışmalar, anayasa mahkemesi’nin söz konusu iptal kararları, elektrik piyasasını düzenleyen mevzuat ve sektör uygulamaları dikkate alındığında yeniden şekillenmiştir. bu çalışma, esas olarak anayasa mahkemesi’nin sözü edilen iptal kararlarının, anayasa hukuku ve idare hukukunun genel ilke ve prensipleri çerçevesinde değerlendirilmesini amaçlamaktadır. bununla beraber, konunun eklemlendiği zemin dikkate alındığında, denetim hizmetinin özel kişilere gördürülmesine ilişkin olarak teori ve uygulamadaki yaklaşım ve gelişmeler de inceleme kapsamına dâhil edilmiştir.of the discussions, considerations in theory and practice concerning the provision of supervisory services by private legal entities are also included in the scope of the article

bu çalışmada subperiostal mikrodiskektomi tekniğinde daha küçük insizyon ve daha küçük ekartör kullanımının paraspinal adele iyileşmesi ve yaşam kalitesi üzerindeki etkisi araştırılmıştır. gereç ve yöntemler: bu çalışma, zonguldak bülent ecevit üniversitesi tıp fakültesi nöroşirürji anabilim dalı’nda lomber disk hernisi tanısı ile ameliyat edilen 100 hasta üzerinde retroprospektif olarak yapılmıştır. çalışmada iki ayrı grup oluşturulmuş ve her iki grubun postoperatif lomber manyetik rezonans (mr) görüntüleri karşılaştırılarak sonuca varılmıştır. bulgular: cerrahide kullanılan ekartörün ve insizyonun büyüklüğünün paraspinal adele atrofisi üzerinde istatistiksel olarak anlamlı şekilde etkisinin olduğu gözlenmiştir (p < 0.001). sistemik hastalığı olan hastalarda ekartör ve insizyonun büyüklüğünün paraspinal kas atrofisi üzerinde istatistiksel olarak anlamlı şekilde etkisinin olmadığı gözlemiştir (p = 0.052). sonuç: bu çalışmada mikrodiskektominin küçük retraktör ve küçük insizyon kullanılarak yapılmasının paraspinal kas atrofisi gelişmesinin en aza indirilebilmiş olması, kas dokusu üzerinde koruyucu etkileri olduğunu işaret etmektedir.

kamunun yönetiminde gözetilmesi gereken en temel husus her bir yurttaşa “temel haklarla ilgili ihtiyaçlarını eşitçe karşılama olanağı” sağlanmasıdır. klasik yönetim anlayışının hâkim olduğu sistemlerde kişiler yönetime aktif olarak katılamamakta, temsil edilememekte, haklarıyla ilgili konularda yeterli bilgiye erişememektedir. böylece insan haklarının özü gerçekleşememekte ve insan haklarının korunması engellenmektedir. bu durum da demokrasilerde ve yönetimde yeni arayışlara yol açmaktadır. yönetişim anlayışı ise “vatandaşların ve grupların çıkarlarını ifade ettikleri, haklarını ve ödevlerini gerçekleştirebildikleri ve farklılıklara aracılık eden” “mekanizmalar, süreçler, ilişkiler ve kurumlar” olarak klasik yönetim anlayışına güçlü bir alternatif olmaktadır. kent konseyleri de yönetişim kapsamında hayata geçirilmiş olan mekanizmalardır. bu durumda kent konseylerin insan haklarının geliştirilmesine ve korunmasına katkı sağlamalarını beklemek yanlış olmayacaktır. çalışmanın amacı, yönetişim ve insan hakları arasındaki bağa dikkat çekerek kent konseylerinin işlevlerini insan hakları yaklaşımı ile ele almak ve bu kapsamda eskişehir’de yer alan kent konseyleri örnekleri üzerinden değerlendirmelerde bulunmaktır

genel türkçe sözlüklerde madde başlarındaki dil bilgisel bilgi birimlerinden biri de eylem tanımlarında verilen zorunlu ad durum biçimbirimleridir. bilindiği gibi eylemler oluşturdukları eylem öbeklerinde zorunlu tamlayıcılara ad durum biçimbirimlerini atarlar. bu biçimbirimler, eylemlerin anlamlarına göre değişebilir. ör. git- eylemi zorunlu tamlayıcılara; “bir yere yönelmek” anlamında +[e], “bir yerden, bir işten ayrılmak” anlamında ise +[den] ad durum biçimbirimini atar. türkçede ilgeçler (son ilgeçler) de oluşturdukları ilgeç öbeklerinde tıpkı eylemler gibi zorunlu tamlayıcılara (ad durum) biçimbirimlerini atarlar. ör. biz+e göre, şiir+e dair, sen+den başka, dün+den beri, ayşe+yle birlikte, ahmet+f gibi, çocuk+f için vs. genel türkçe sözlüklerde ilgeç tanımlarında dil bilgisel bilgi birimi olarak zorunlu (ad durum) biçimbirimleri verilmemektedir. bu durum hem eksiklik hem de tutarsızlıktır. bu nedenle genel türkçe sözlüklerdeki ilgeç tanımları yeniden düzenlenmeli ve bu eksiklik giderilmelidir. genel türkçe sözlüklerdeki bu eksikliğin ve tutarsızlığın giderilmesi, hem ana dili kullanıcıları için hem de türkçe öğrenen yabancılar için çok yararlı olacaktır.

ayrımcılık geçmişten günümüze varlığını devam ettirmiş ancak daha örtük, gizli ve çoğunlukla bilinçsizce gerçekleştirilen bir yönelime bürünmüştür. mikrosaldırganlık adı verilen bu ayrımcılık türü; günlük hayatta, okullarda, iş ortamlarında gerçekleşmekte ve bireylerin psikolojik sağlıklarını olumsuz yönde etkilemektedir. bu nedenle bu derleme çalışmasının amacı, türkiye’de daha önce ele alınmayan bu önemli olgunun türk alanyazınında ırk, cinsiyet, cinsel yönelim, kilo, din ve engelliler bağlamlarında incelenmesi ve değerlendirilmesidir. bu amaç doğrultusunda, yök tez, google akademik, psycinfo, ulakbim, ebscohost veri tabanlarında “mikrosaldırganlık, mikrosaldırganlık ve okul, cinsiyet, cinsel yönelim, kilo, din, engelliler” anahtar kelimeleri kullanılarak tarama yapılmıştır. elde edilen bilgiler doğrultusunda, mikrosaldırganlıkların bireylerin günlük hayatını fiziksel ve psikolojik olarak olumsuz etkilediği, bu nedenle mikrosaldırganlıklara yönelik çeşitli çalışmaların yürütülmesi gerektiği sonucuna ulaşılmıştır. mikrosaldırganlık kavramı türk kültüründen de örnekler verilerek aktarılmaya çalışılmış ve konuyla ilgili psikolojik danışmanlara ve okullarda çalışan öğretmenlere öneriler sunulmuştur.

bu araştırmanın amacı tuan, chin ve shieh tarafından geliştirilen fen öğrenmeye yönelik motivasyon ölçeği’nin matematik dersi için türkçeye uyarlanmasıdır. bu amaç doğrultusunda ölçeğin psikometrik özellikleri incelenmiştir. araştırmanın katılımcılarını 462 lise öğrencisi oluşturmaktadır. matematik öğrenmeye yönelik motivayon (möym) ölçeği’nin türkçeye çevirisinde kültürel özellikleri dikkate almasından dolayı ileri çeviri tekniği kullanılmıştır. ölçeğin özgün formu fen bilgisi dersi için geliştirilmiş olduğundan, matematik dersi ve lise düzeyinde öğrenim gören öğrenciler için yapısını ortaya çıkarmak için öncelikle açıklayıcı faktör analizi kullanılmıştır. model veri uyumu ise doğrulayıcı faktör analizi ile incelenmiştir. ölçeği oluşturan faktörlerin her birinin güvenirliğinin yüksek olduğu ve möym ölçeğinin orijinal ölçekle benzer faktör yapısına sahip olduğu görülmüştür. sonuç olarak möym ölçeğinin geçerlik ve güvenirlik çalışmalarından elde edilen bulgulara göre, türkçeye uygun olduğu ve lise düzeyindeki öğrencilerin matematik öğrenmeye yönelik motivasyonlarını geçerli ve güvenilir olarak ölçebileceği söylenebilir.

yüzyılda yaşanan gelişmelerin bir sonucu olarak yeni eğitim programlarının uygulamaya konulmasıyla öğretmenlerin sahip olmaları gereken nitelikler etkilenmiş ve 2017 yılında öğretmenlik mesleği genel yeterlikleri milli eğitim bakanlığı’nca (meb) yeniden belirlenmiştir. bu yeterlikler “mesleki bilgi”, “mesleki beceri” ve “tutum ve değerler” olmak üzere 3 yeterlik alanından oluşmaktadır. bu çalışmanın amacı sınıf öğretmeni adaylarının görüşlerine göre mesleki beceri öğretmen yeterliklerini incelemektir. araştırmada nitel araştırma yöntemlerinden tarama modeli kullanılmıştır. çalışma grubunu sakarya üniversitesi eğitim fakültesi’nde sınıf eğitimi anabilim dalı’nın son sınıfında öğrenim gören 29 sınıf öğretmeni adayı oluşturmaktadır. veri toplamı aracı olarak araştırmacılar tarafından hazırlanmış yarı yapılandırılmış görüşme formu kullanılmıştır. verilerin analizinde içerik analizi tekniğinden yararlanılmıştır. araştırma sonuçlarına genel olarak bakıldığında sınıf öğretmeni adaylarının mesleki beceri yeterliklerine ilişkin öz-yeterlikleri, öz-yeterlik kaynaklarından daha çok olumlu yönde etkilendiği sonucuna ulaşılmıştır. sınıf öğretmeni adaylarının öz-yeterlikleri 4 temel kaynaktan en fazla doğrudan yaşantılardan olumlu yönde etkilendiği için adaylara lisans düzeyinde daha fazla tecrübe alanı sağlanması önerilmektedir.

talaş kaldırma sürecinde, izlenmeyen takım aşınması parça bozukluğunu ve hurda sayısını artırmakla beraber, aynı zamanda takımın kırılmasına ve pahalı cnc takım tezgâhlarında yüksek hasarlara sebep olmaktadır. aşınma oranına dayalı, takıma verilmesi gereken takım aşınma telafi değerlerinin doğru tespiti, takımda oluşan aşınmanın iş parçasının boyutlarında ve yüzey kalitesinde kabul edilemez bir sınıra geleceği anın bilinmesi ve kırılma olmadan önce yeni bir takımla değiştirilmesi için talaş kaldırma sürecini izleyen bir otomasyon takip sistemi gereklilik olmuştur. bu çalışmada, talaşlı imalatta bir otomasyon sistemi kurmak ve yan yüzey takım aşınma miktarını anlık tahmin etmek için kuvvet ve titreşim algılayıcıları kullanılarak bir bulanık mantık sistemi tasarlanmıştır. sistemin kurulması için, talaş kaldırma parametreleri, kesme kuvveti ve titreşim değişkenleri girdi olarak ve takım aşınma miktarı çıktı olarak bulanık mantık sistemine verilmiş. taguchi metodu kullanılarak deney tasarımı yapılmıştır. ölçülen ve tahmin edilen sonuçlar, takım aşınmasının tespiti için, bulanık mantık metodunun güvenilir olduğunu göstermiştir.

mikrobiyotanın kadın ve erkek fertilitesi üzerinde önemli etkilere sahip olduğu düşünülmektedir. bu derlemenin amacı mikrobiyota ile infertilite arasındaki ilişkiyi inceleyen çalışmaları incelemek ve bu konuda sağlık bakım profesyonellerinin farkındalığını arttırmaktır. yapılan çalışmalar kadın ve erkek genital organlarında birçok patojen ve nonpatojen etkenin yer aldığını ve baskın florayı oluşturan lactobacillus’un fertilitenin korunmasında önemli etkileri olduğunu kanıtlamaktadır. ayrıca ovarian follikül sıvındaki mikrobiyal etkenlerin gebelik sonuçlarıyla ilişkili olduğu gösterilmiştir. bunun yanı sıra oral sağlığın da üreme sağlığı, gebeliğin oluşması ve fetal gelişim üzerine etkileri olduğu ortaya çıkartılmıştır. erkek genitoüriner sistemine ait mikrobiyotanın üreme sistemi sağlığı ve fertilite üzerine etkileri olduğu çalışmalarda görülmüştür. ancak seminal mayide yer alan patojenlerin kökeni net bir şekilde açıklanamamıştır. üreme sağlığı açısından probiyotiklerin kullanımının fayda sağlayabileceği çalışmalarla desteklenmektedir. mikrobiyotanın fertilite üzerine etkileri konusunda sağlık profesyonellerinin farkındalığının artması ve toplumun eğitilmesi gerekmektedir.

az gelişmiş ve gelişmekte olan ülkeler arzuladıkları ekonomik büyüme hızına ulaşmada çeşitli kısıtlarla karsı karsıyadırlar. bunlardan en önemlisi yatırımları finanse edecek olan iç tasarrufların yetersizliğidir. ayrıca bu ülkelerde ihracat gelirlerinin düşük olması döviz kıtlığına neden olmaktadır. az gelişmiş ve gelişmekte olan ülkeler bu kısıtları asarak yüksek büyüme hızlarına ulaşmak için dış borçlanmaya sık başvurmaktadırlar. fakat literatürde dış borçlanma ve ekonomik büyüme arasındaki ilişki tartışmalıdır. yapılan ampirik çalışmaların büyük bir kısmında yüksek dış borca sahip ülkelerde dış borç ile ekonomik büyüme arasında negatif bir ilişki tespit edilmiştir. bu çalışmada, dış borç ve ekonomik büyüme ilişkisi türkiye ekonomisi açısından ele alınmıştır. çalışmada, türkiye için 1968-2005 dönemine ait yıllık veriler kullanılmıştır. yapılan regresyon analizi sonucunda türkiye’deki dış borçların ekonomik büyüme üzerinde negatif bir etkiye sahip olduğu dolayısıyla borç fazlası sorunu ile karsı karsıya olduğu sonucuna ulaşılmıştır. bu sonuç, ekonomik büyümeyi hızlandırmak için ülkenin dış borçlarının azaltılması gerektiği seklinde yorumlanabilir

özel bir hukuka aykırılık hâli olarak karşımıza çıkan ısrarlı takip, bünyesinde birçok hukuka aykırı fiil barındırmaktadır. israrlı takip teşkil eden bu fiiller özel hukuk açısından en başta kişilik haklarının ihlâline yol açtıkları için mağdur, medenî hukukun kişilik haklarının korunmasına ilişkin hükümlerine göre; hukukî yollara başvurabilecektir. ancak medenî hukuktaki bu hukukî yolların yanı sıra, bu konuda etkin bir korumanın sağlanması amacıyla 6284 sayılı ailenin korunması ve kadına yönelik şiddetin önlenmesine dair kanunda (akkşödk) ısrarlı takip mağduru; kadınlar, çocuklar ve aile bireyleri yanında, koruma altına alınan bir diğer kişi grubu olarak düzenlenmiştir. böylece, ısrarlı takip mağdurları özel kanunda düzenlenen hükümler çerçevesinde koruma altına alınmışlardır. israrlı takip teşkil eden fiiller, daha çok şiddet şeklinde gerçekleştiği için bu çalışmada öncelikle ısrarlı takibi ilgilendirebilecek düzeyde, genel olarak şiddet kavramından bahsedilip daha sonra ısrarlı takip konusu ele alınmıştır.

bu çalışmada, tübitak projesi kapsamında tasarlanan second life (sl) 3 boyutlu (3b) sanal dünyayı kullanılarak, "ilköğretim öğrencilerinin 3b sanal ortamda kış sporlarını öğrenmeye yönelik algıları" incelenmiştir. i̇lgili literatürden yararlanılarak hazırlanan 34 maddelik algı ölçeği, uzman görüşleri ve yapılan 2 pilot çalışma sonuçları doğrultusunda 20 maddeye düşürülmüştür. veriler; 54'ü 5. sınıf, 53'ü 6. sınıf ve 59'u 7. sınıf öğrencisi olmak üzere toplamda 166 öğrenciden elde edilmiştir. katılımcıların cevapları incelendiğinde ilköğretim öğrencilerinin 3b sanal ortamda kış sporlarını öğrenmeye yönelik algıları genelde olumlu yönde olduğu görülmüştür. diğer yandan, cinsiyet, 3b ortam deneyimi ve bilgisayar oyunu oynama deneyimine göre ise algı puanları arasında bir fark çıkmamıştır. tüm bu sonuçlardan yola çıkarak tasarlanan 3b sl ortamında bir takım değişiklikler yapılmıştır. bu şekilde 3b sanal dünyalarda özellikle psikomotor davranışların öğretilmesinin amaçlandığı ortamlar için çeşitli öneriler getirilmiştir.

i̇slâm, arap yarımadası’nda ortaya çıktıktan sonra sasani ve gasani imparatorlukları arasında sıkışıp kalan arapça, lokal dil olmaktan çıkmış, evrensel bir dil haline gelmiştir. i̇slâm’a giren farklı etnik toplulukların müntesipleri, arap dili ve edebiyatına katkı verme konusunda adeta yarışmıştır. bu bağlamda arapça için, neredeyse dünya dilleri arasında en şanslı dildir, demek mümkündür. kimi ilim ehli, kendi memleketinde; kimisi de, doğduğu yer ile yetinmemiş, birçok sıkıntıyı göğüsleyerek yakın ve uzak beldelere giderek arapçayı öğrenmiş, ona katkıda bulunmuştur. bunda aşağı ve yukarı mezopotamya’nın da katkısı, oldukça önemlidir. i̇şte arapça için doğduğu yerden hicret eden ve yurdundan uzakta vefat eden birisi de şeyh bâkîr zeynuddîn ebubekr b. i̇shâk b. hâlid el-kahtâvî (h/770-847-m/1369-1443)’dir. o, kâhta’da doğmuş; yöresinde arapça ilmini öğrenmiş, önce haleb’e daha sonra kahire’ye göçmüştür. orada şeyhûniyye medresesi’nde baş müderrislik yapmıştır. el-kahtâvî, kahire’de ölmüş ve meşhur müfessir râzî (ö.606/1210)’nin yanına defnedilmiştir. biz, bu çalışmada el-kahtâvî’yi çeşitli yönleriyle ele alacağız.

bu araştırmada, oecd’nin uluslararası öğrenci değerlendirme programı pisa testlerinde başarılı sonuçlar alan ülkelerden finlandiya, i̇ngiltere ve güney kore ile nispi olarak başarısız sonuçlar almış olan türkiye’nin eğitim sistemleri, eğitim yapıları, amaçları, finansmanı ve denetimi açısından karşılaştırılmıştır. araştırma yöntemi olarak, karşılaştırmalı eğitim araştırmalarında benimsenen yöntemlerden biri olan analitik yöntem bereday modeli kullanılmıştır. araştırmanın sonucunda; eğitim yapılarında uygulanan merkezi, yerel ya da dengeli modellerin tek başına başarı kriteri olmadığı ve kullanılan yapıların ülkelerin karakter ve kültürlerine göre şekillendiği, eğitim amaçları yönünden karşılaştırılan ülkelerin tamamının ilgili mevzuatında eğitimin evrensel değerlerine yer verdikleri, ancak özellikle türk eğitim sisteminin amaçlarında milli değerlere sahip bireyler yetiştirme vurgusunun ön plana çıktığı, ülkelerin gayri safi yurt i̇çi hasılalarından gsyi̇h eğitime ayırdıkları oranın birbirlerine yakın olduğu, fakat türkiye’de öğrenci başına yapılan harcamanın diğer ülkelerin çok gerisinde olduğu, ülkelerin eğitim denetimi alanında uyguladıkları yöntemin eğitim yapılarına benzer özellik taşıdığı tespit edilmiştir

gaziantep şahinbey ilçesinde bir ilkokulda bulunan dördüncü sınıf öğrencilerinin okuma alışkanlıkları ile doğru yazma becerileri arasındaki ilişkiyi belirlemeye yönelik bu araştırmada nicel verilerden yararlanılmıştır. toplamda 211 öğrenci üzerinde uygulanan araştırmada, dördüncü sınıf öğrencilerinin okuma alışkanlıklarını ölçmeye yönelik ‘okuma sıklığı anket’i kullanılmıştır. bunlara ek olarak, öğrencilerin istedikleri bir konuda kompozisyon yazmaları istenmiş ve bu kompozisyonlar yazılı anlatım değerlendirme formu esas alınarak iki uzman tarafından değerlendirilmiştir. öğrencilerin kompozisyon yazmaları ile okuma sıklıklarını ölçmeye yönelik anket eşzamanlı gerçekleştirilmiştir. verilerin analizinde betimsel istatistiklerden (frekans ve yüzde), t-testinden ve tek yönlü anova analizinden yararlanılmıştır. öğrencilerin okuma alışkanlıkları ile doğru yazma becerileri arasında ilişki pearson korelasyon katsayısıyla incelenmiştir. sonuç olarak ilkokul dördüncü. sınıf öğrencilerinin okuma alışkanlıkları ve doğru yazma becerileri arasında pozitif yönde ve anlamlı düzeyde bir ilişkinin olduğu saptanmıştır. ayrıca türkçe dersi akademik başarı puanları arasındaki artışın okuma sıklığı ile paralellik gösterdiği belirlenmiştir.

bu makalede küresel altın fiyatlarının değişimiyle amerika birleşik devletleri’ndeki ekonomik durumun bir göstergesi olarak abd ek beslenme yardımı programı (snap) harcamalarının ve dünyadaki ekonomik canlılığın bir göstergesi olarak baltık kuru yük taşımacılığı endeksi’nin (bdi) ilişkisi analiz edilmiştir. çalışmada 1988-2012 yılları arasındaki verilere dayanarak kullanılan ardl eşbütünleşme modeli sonuçları, global altın fiyatlarının snap harcamalarıyla hem uzun hem de kısa dönemde anlamlı ve aynı yönlü bir ilişkide olduğunu, bdi ile kısa dönemde anlamlı, aynı yönlü ancak nispeten düşük seviyede bir ilişkide olduğunu ortaya koymaktadır. toda-yamamoto testi ile snap harcamalarından altın fiyatlarına doğru tek yönlü nedensellik bulunmuştur. bu sonuçlara göre abd’deki yoksulluk düzeyi arttıkça küresel altın fiyatları da artmaktadır. bu çalışma, amerika’nın ekonomik durumunun dünyadaki altın fiyatları ve dolayısıyla küresel ekonominin seyri üzerindeki etkisini bir başka açıdan kanıtlamaktadır. bdi ile altın fiyatları arasında kısa vadedeki aynı yönlü ilişki ise ekonominin canlandığı dönemlerde bollaşan likiditenin altına yöneldiği ve bu nedenle fiyatların arttığı şeklinde açıklanabilir.

bu çalışma, kütahya ili sınırlarında bulunan yeraltı ve yüzeysel sularındaki nitrat düzeylerini yapay sinir ağları yaklaşımı ile belirlemek amacıyla yapılmıştır. çalışmada incelenen yeraltı ve yüzeysel su numunelerindeki nitrat düzeyleri ve ortalama değerleri sırasıyla; 0.01190.63 mg l-1, 0.01-10.20 mg l-1, 16.09 mg l-1, 2.51 mg l-1 olarak belirlenmiştir. bu çalışma, avrupa birliği tarafından uygulanan nitrat direktifi kapsamında, kütahya i̇l tarım müdürlüğü’nün 2012 ve 2013 yıllarına ait yeraltı 23 istasyon ve yüzey 10 istasyon suları ölçümleri kullanılarak yapılmıştır. kütahya iline ait yeraltı ve yüzeysel sularındaki nitrat seviyelerinin i̇nsani tüketim amaçlı sular hakkında yönetmeliğine uygun olduğu tespit edilmiştir. ancak nitrat verilerindeki bazı değerlerin ulusal ve uluslararası limit değerlerinden yüksek olduğu gözlenmiştir. bu çalışma, gelecek yıllardaki nitrat düzeylerinin daha uzun süreli olarak takibinin geleneksel yöntemin yanında yapay sinir ağları yaklaşımı ile de değerlendirilmek suretiyle tahmin edilmesi ve bu konuda gerekli tedbirlerin alınması açısından önemlidir

ülkemizde çocuk dergilerinin tarihi mümeyyiz’le başlar. mümeyyiz 1869’da yayımlanmıştır. bu tarihten çocuklara mahsus gazete’ye kadar (1896) yirminin üzerinde çocuk dergisi çıkmıştır. bunlar amaç, ilke, yöntem, bakış açısı, dil, içerik, yazar kadrosu, şekil ve süre açısından benzer özellikler gösterirler. çocuklara mahsus gazete, profesyonel ve ilkeli yayın anlayışı ve istikrarlı çizgisiyle bunlardan ayrılır. eski harfli çocuk dergileri arasında en uzun süreli yayın olan çocuklara mahsus gazete’deki edebiyat verimlerinin ortaya konulması çocuk edebiyatı tarihi açısından önem taşımaktadır. çocuklara mahsus gazete’de şiir, fabl, hikâye, roman, tiyatro, anı, biyografi, gezi yazısı, mektup türünde eserler yer almıştır. bu eserlerde konu ve ileti öne çıkmış, otoriter anlayışla kaleme alınan bu metinlerde sanatsallık çoğu zaman geri planda kalmıştır. sekizinci ciltten itibaren yoğunlaşan çeviri metinlerle bu eksiklik giderilerek nitelikli ürünler ortaya konulmuştur. çocuklara mahsus gazete, türkçe çocuk dergileri ve çocuk edebiyatı açısından önemli bir aşamadır.

orta asya tarih sahnesinde boylar halinde yaşamak ve boy grupları oluşturmak önemli bir özelliktir. yüzyılın 2. çeyreğine kadar üç önemli boy grubu sırasıyla ting-ling’ler, kanglılar ve tölesler olarak gösterilebilir. 627 yılından sonra söz konusu küçük boy grupları daha fazla ön plana çıkarak kendi adlarıyla tanınacaklardır. hunlar zamanında ana boy grubunun adı kaynaklarda ting-ling’dir. m.s. yüzyılda bu ana boy grubu adı kaybolarak yerini kanglı adı almıştır. tabgaç, akhun ve juan-juan gibi üç büyük siyasi gücün arasında sıkışan dolayısıyla bir devlet kuramayan kanglılar, kaynaklarda anlatılan kültürel özellikleri sebebiyle ilginç bir yere sahiptir. kanglılar yaklaşık 200 yıl varlıklarını koruduktan sonra töles adıyla yollarına devam edecekler; gök türk kağanlığının ana halk kitlesini meydana getireceklerdir. daha sonra kendi özel boy adlarıyla anılarak siyasi olaylara katılan boylar aradan geçen asırlardan sonra günümüz türk dünyasının etnik yapısının oluşumuna katkı sağlamışlardır. büyük hanedanlarının yanında ana boy gruplarını incelemek bir anlamda türk tarihinin kökenlerine ışık tutmaktır.

bu çalışmada da toni̇-3 zeka testinin üstün yetenekli çocuklarda sınanması amaçlanmıştır. araştırmanın örneklemi i̇zmir sıdıka akdemir bilim ve sanat merkezinde üstün yetenek tanısı almış ve eğitim gören 45’i kız (%40.5), 66’sı erkek (%59.5) olmak üzere toplam 111 öğrenciden oluşmaktadır. güvenirlik analizlerinde kuder richardson-20 (kr-20) güvenirliği, iki yarı test ve paralel form güvenirliği hesaplanmıştır. ayrıca madde analizleri kapsamında, madde güçlük düzeyleri incelenmiştir. toni̇-3 testinin geçerlik analizinde ölçüt bağımlı geçerlik kullanılmıştır. bu amaçla toni̇-3 testi ile rspm ve tkt testleri arasında ilişki düzeyi pearson momentler çarpımı formülüyle saptanmıştır. araştırma sonuçlarına göre testin içsel kriter olarak kendi maddeleri kullanıldığı durumdaki iç-tutarlıkgüvenirlik katsayının oldukça yüksek derecede olduğu (kr-20=.91) görülmektedir ve sonuçlar araştırma grubunda ele alınan üstün yetenekli çocuklarda güvenilir olarak kullanılabileceğini göstermektedir. aynılık geçerliği kapsamında yapılan analiz sonucunda da toni-3 a formu puanlarının rspm (.48) ile orta düzeyde, toni-3 a formu puanlarının tkt testi ile (.32 ) orta düzeyde korelasyonlar gösterdiği tespit edilmiştir.

bu araştırma ile soğukta muhafaza (0±0.5 °c ve %90±5) sonrasında, 3 gün 21±1 °c ve %80±5 oransal nem koşullarında muhafaza edilen karayemiş meyvesinin kalite özellikleri üzerine modifiye atmosfer paket (map) ve aloe vera jel uygulamalarının etkisini belirlemek hedeflenmiştir. kontrol grubu meyveler ile kıyaslandığında, 45+3. günde tüm uygulamalarda, 60+3. günde ise map içerisindeki meyvelerden önemli derecede daha yüksek solunum hızı ölçülmüştür. günde, map ve aloe vera uygulamalarında; 30+3. günde ise aloe vera+map uygulamasında kontrole göre daha yüksek etilen üretimi elde edilmiştir. aloe vera+map uygulaması ile meyvelerin yumuşaması geciktirilmiştir. son raf ömrü ölçümünde, map ile muamele olmuş meyvelerin l* değerleri daha yüksek bulunmuştur. aksine tüm uygulamaların hue açı değerleri kontrolden önemli derecede daha düşük belirlenmiştir. günde, aloe vera uygulamasında en düşük titre edilebilir asitlik ölçülmüştür. map içerisinde muhafaza edilen meyvelerin daha az çürüdüğü görülmüştür. sonuç olarak map içerisinde muhafaza edilen meyvelerin raf ömrü süresince daha az kalite kaybına uğradığı ortaya konmuştur.

normlar ve idari yapılara bağlı oluşmuş, geliştirilmekte ve dönüştürülmekte olan biçimlerin, özellikle de yapılı çevrenin insan doğası, hakları ve güvenliğine uygunluğunun sorgulanmasında, özgürlük idealinin gündemde tutulmasının önemli rolü bulunur. kavramsal olarak, özgürlük anlayışı ve baskıya mutlak karşıtlığı kapsayan düşünce akışı, anarşist felsefe ile ele alınmıştır. anarşist yazında özgürlükçü tutumların öne çıktığı kimi dönemler ve mekanlar, simgeleşmelerine rağmen anarşik olarak nitelendirilmemiştir. anarşist olarak nitelendirilen tutumları mekânsal tanımlamalarla buluşturan özgürlük kavramı, insan-çevre mekan ilişkilerinde, çoğunlukla, baskı ve gerilim oluşturan olgular ile gündeme gelmektedir. süregelen mekânsal tutumlarda özgürlüğün öne çıktığı eğilim ve hareketler ise, mekanı üreten ve kullananların yaşam ve özgürlük kavrayışları ölçüsünde, bulundukları mekan ve zamanın kalıplarını olduğu kadar kısıtlayıcı ve statükocu kalıpları aşma biçiminde açığa çıkabilmektedir. bu bağlamda farklı dönem ve kültürlere özgü mekânsal gelişmelerdeki tutumları çakıştırmak, özgürlük gereksinimi ile gelişen tutumların insan-çevre-mekan ilişkilerinde nasıl etkiler bıraktığını açığa çıkarır ya da görünür kılar.

bu çalışmanın amacı, türkiye’de ilk kez uygulanan aday öğretmenlik uygulama süreci hakkında öğretmenlerin görüşlerini incelemektir. bu çalışma erzurum il merkezinde aday öğretmenlik uygulamasına katılmış olan 21 aday öğretmenle yürütülmüştür. çalışmada durum çalışması yöntemi tercih edilmiştir. çalışma kapsamında yer alan aday öğretmenlerin bu sürece ilişkin görüşlerini ortaya çıkarmak için araştırmacı tarafından hazırlanan altı açık uçlu soruya yer verilmiştir. araştırma sonucunda ortaya çıkan veriler içerik analizine tabi tutulmuş ve her bir soru için uygun temalar oluşturulmuştur. çalışmadan, bu süreci hem olumlu hem de olumsuz olarak değerlendiren öğretmenlerin olduğu, bu süreç boyunca aday öğretmenlerin en fazla yöntem ve teknik bilgisi ile ölçme ve değerlendirme, sınıf içi öğrenci- öğretmen etkileşimi gibi konularda kazanım elde ettikleri ortaya çıkmıştır. çalışma sonucunda aday öğretmenlik uygulamasının paydaşlar tarafından ifade edilen aksayan yönleri gözden geçirilerek düzeltilmesi gerektiği gibi öneriler sunulmuştur.

traksiyoner tipi aküler i̇çin akıllı redresör tasarımı ve uygulaması traksiyoner tipi aküler genellikle endüstride forklift gibi mobil ağır iş makinelerinde kullanılmaktadır. bu çalışmadaki temel hedef, traksiyoner akülere yönelik akıllı bir redresör tasarımıdır. bu amaçla, traksiyoner aküye ait bir hücrenin şarj edilebilmesi için 2.7 v ve 5 a limitlerine uygun bir redresör tasarlanmıştır. aküdeki bir hücrenin şarjı esas alınarak yapılan bu çalışma tüm aküye uygun bir redresör tasarım sürecinin temelini oluşturmaktadır. ana kart ve güç kartına ilişkin elektronik tasarım devresi gerçekleştirilmiş ve simülasyon ortamında performans testleri incelenmiştir. daha sonra ise sırasıyla pcb kart tasarımı ve komponent montaj işlemleri ile donanım ve yazılımın doğrulama testleri yapılmıştır. bu tasarımda aküye ilişkin akım-gerilim-sıcaklık parametreleri matlab programında tasarlanan bir gui üzerinden analiz edilmiştir. tasarlanan sistem, donanım ve yazılım geliştirme bakımından günümüzde yaygın olarak kullanılan redresörlerden şarj karakteristiği yönünden farklılık göstermektedir.

bu araştırmanın amacı milli eğitim bakanlığı yurtdışı teşkilatında görev yapan öğretmenlerin sorunlarının belirlenmesidir. araştırmada nitel araştırma yaklaşımı benimsenmiştir. olgu bilim deseni kullanılmıştır. çalışma grubu amaçlı örneklem yöntemlerinden ölçüt örnekleme ile belirlenmiştir. araştırmanın çalışma grubunu yurtdışında görev yapmakta olan on öğretmen oluşturmaktadır. araştırma verileri görüşme tekniği ile yarı-yapılandırılmış bir form aracılığıyla toplanmıştır. veriler betimsel ve içerik analizi ile incelenmiştir. öğretmenlerin sorunları görev öncesi, mali, sağlık, sosyal ve eğitimsel sorunlar olmak üzere beş tema altında sınıflandırılmıştır. öğretmenler en önemli sorun olarak yalnızlık algıları ve mali sorunları ifade etmişlerdir. diğer temalar altındaki sorunlar genellikle bu sorunlarla ilişkili olarak görülmüştür. araştırma bulgularına dayalı olarak milli eğitim bakanlığı öncelikli olarak öğretmenlerin uyumunu gerçekleştirmek için sosyal destek sağlayacak örgütlü bir yapı kurmalıdır. ayrıca, öğretmenlerin mesleki gelişim fırsatlarının ve maaşlarının artırılması ve ek gelir getirici faaliyet imkânlarının getirilmesi önerilmiştir.

sultanahmet meydanı’ndaki günümüze ulaşan tek vezir sarayı olması bakımından oldukça önemli olan i̇brahim paşa sarayı, geçmişten bugüne birçok değişikliğe uğramış ve kullanım amacı defalarca değişmiştir. 1914’te i̇slam eserlerinin yurtdışına kaçırılmasını engellemek ve sergilenmesini sağlamak için müze-i hümayun’da i̇slam eserleri seksiyonu açılmış, zamanla sayıları artan bu eserler için yer temini süreci başlamıştır. bu eserlerin teşhiri için ilk olarak süleymaniye külliyesi’nin i̇maret binası kullanılmış, yapının boyutları sorun teşkil etmeye başladığında yeni bir bina arayışına girilmiştir. bu arayış 1965’te i̇brahim paşa sarayı’nın türk ve i̇slam eserleri müzesi’ne tahsis edilmesiyle son bulmuştur. 1983’ten beri bu yapı türk ve i̇slam eserleri müzesi olarak işlev görmektedir. tarihi bir yapının müze olarak işlevlendirilmesi yeni bir durum değildir fakat bu yapının günümüze ulaşan tek vezir sarayı olması, çeşitli amaçlarda kullanılması, restore edilene kadar atıl bir vaziyette olması, müze binası olarak tahsis edilmesinden sonra i̇slam eserlerini koruma misyonuna sahip olması ve varlığını müze binası olarak sürdürmesi oldukça önemlidir.

i̇slam ceza hukukunun tatbikatını büyük ölçüde gördüğümüz osmanlı ceza hukukunda suçlular, işledikleri suçun cezai yaptırımını çekmek zorundadır. i̇slam ceza hukukunda suçlar had, kısas ve ta’zir suçları şeklinde genel olarak üç kısma ayrılır. had, kısas suçları ve cezaları naslar tarafından belirlenmiştir. ta’zir suçları ve cezaları ise yetkili hukuki otorite (devlet başkanı, yasama organı, yargıç) tarafından suçun ve suçlunun vasfına ve topluma etkisine göre belirlenmektedir. ayrıca had ve kısas suçlarının unsur ve ispat şartlarında eksiklik olursa had ve kısas cezaları düşer, yargıç ona da ta’zir cezası verebilir. osmanlı ceza hukukunda dayak, sürgün, hapis vb. ta’zir cezaları yanında daha ağır ta’zir cezası olan ölüm cezası da uygulanmaktadır. bu ceza çoğunlukla suçun tekerrür ve itiyad haline gelmesi halinde uygulanır. bu çalışmada, osmanlı uygulamasında had suçlarından olan hırsızlık ve zina suçları ile kısas suçlarına uygulanan ölüm cezası örneklerini incelemeye çalışacağız.

unesco’nun, kültürlerin korunması ve gelecek kuşaklara aktarımı noktasındaki ilk adımı, somut kültür varlıklarının korunmasına yönelik olmuştur. obje/nesne ve yapı/mimarî merkezli olan kültürel koruma programları zaman içerisinde eleştirilmiş, insan ve yaşayan kültür olgularının kültürel miras çerçevesinde değerlendirilmesi gerekliliği ortaya çıkmıştır. bu gelişmeler doğrultusunda unesco, mimarî veya doğal çevre gibi “somut” olan kültür ve doğa mirasının yanında çoğu dille aktarılan, kuşaktan kuşağa, usta-çırak ilişkisi içinde ve okul dışı koşullarda görerek öğrenilen “somut olmayan kültürel miras”ın da korunması gerekliliğini benimsemiştir. göç, kentleşme ve teknolojik gelişme gibi olgulardan olumsuz etkilenen geleneksel isparta ekmeği de somut olmayan kültürel miras değerlerinden birisidir. bu makalede; isparta ekmeği etrafında şekillenen somut olmayan kültürel mirasa “görünürlük” ve “süreklilik” kazandırmak, sahip çıkmak, bu mirası korumak ve geleceğe aktarmak için uygulanabilecek kültür politikalarına vurgu yapılmıştır. bu kültür politikalarının uygulanması sonucunda bahsedilen somut olmayan kültürel miras değerinin turistik, eğitimsel ve ekonomik işlevlerinin yaratılacağından ve bu işlevlerin artacağından bahsetmek mümkündür.

bu çalışmada, atık sulardan al, fe, pb, cr, cu, as ve cd metallerinin aynı anda gideriminde tarımsal bir atık olan fındık kabuğu adsorbent olarak kullanılmıştır. elde edilen sonuçlar adsorpsiyonun ortam ph’ı ve sıcaklığından önemli ölçüde etkilendiğini göstermiştir. optimum ph 5.0 ve optimum sıcaklık 22oc olarak bulunmuştur. başlangıç metal derişiminin etkisi 0.5-20 mg l-1 aralığında değişen derişimlerde, adsorbent miktarının etkisi ise 1-20 g l-1 aralığında incelenmiştir. başlangıç metal derişimi 10 mg l-1’e kadar arttıkça giderim değerleri kadmiyum genel olarak artış eğilimi göstermiştir. adsorbent miktarının ise 10 g l-1’e kadar artması ile giderimin arttığı, daha ileri bir artışın sonuçları önemli ölçüde etkilemediği görülmüştür. adsorpsiyon mekanizmasının incelenmesi ve hız kısıtlayıcı basamağın belirlenmesi amacıyla, deneysel verilere basit kütle aktarımı ve kinetik modeller uygulanmıştır. her bir kirletici metalin adsorpsiyonunda hem dış kütle aktarımının hem de iç difüzyonun önemli bir rol oynadığı bulunmuştur. adsorpsiyon kinetiğinin ise ikinci derece kinetik modele uyum sağladığı gözlenmiştir.

veganlık, günümüz toplumlarında popüler hale gelen bir yönelime dönüşmüş durumdadır. hayvansal gıda ve ürünleri reddeden veganlar, radikal duruşları ile (süt ve ürünlerini de tüketmeme vb.) vejetaryenlerden ayrılmakta ve katı bir karşıtlık sergilemektedir. manuel castells’in bir “güç” olarak tanımladığı kimlik, postmodern toplumlarda veganlık ile de kendini tartışmaya açmaktadır. çünkü postmodern yaşamda veganlık, ilgili karşıtlığa paralel olarak “küresel karşıt bir kimlik” olarak gelişmekte ve kendisini sosyal medyada da meşrulaştırmaya çalışmaktadır. bu yüzden bu çalışmada veganlık, karşıt bir kimlik biçimi olarak ele alınmış ve tartışılmıştır. çalışmada vegan türkiye’nin twitter üzerindeki hesabı (@veganturkiye) analiz edilmiş, hesabın ağına ilişkin elde edilen veriler yorumlanmıştır. böylelikle türkiye’de veganlığın sosyal medyada nasıl resmedildiği incelenmiştir. çalışmada yöntem olarak sosyal ağ analizi ve içerik analizi kullanılmıştır. çalışma sonucunda, vegan türkiye’nin twitter paylaşımlarında vegan beslenme ya da veganlığın meşrulaştırılmasından ziyade, türler arası eşitliğe vurgu yapıldığı görülmüştür. söz konusu vurgu, hayvan hakları ve sevgisine yoğunlaşmış durumdadır.

tüketicilerin satın alma davranışlarını belirleyen faktörlerin başında marka gelmektedir. satın alma sürecinde marka etkisi oluşturmak, hem pazarlama maliyetlerini azaltma hem de rakiplere karşı üstünlük sağlama açısından önemlidir. bu çalışmada satın alma sürecinde marka etkisini ölçmek için bir anket çalışması yapılmış ve örneklem olarak adıyaman üniversite’sinde öğrenimine devam eden 379 öğrenci tesadüfi yöntemlerle seçilmiştir. çalışmada veri toplama aracı olarak iki kısımdan oluşan bir anket formu kullanılmıştır. birinci bölümde katılımcılara demografi, ikinci kısımda ise farklı ürün kategorilerine ait markalar ile ilgili sorular yöneltilmiştir. analiz sonuçlarına göre, akıllı telefonda ortalama kullanım ve tercih oranları arasındaki farkın diğer ürün kategorilerinden daha yüksek olduğu görülmektedir. diğer ürün kategorilerinde de kullanılan ve tercih edilen markalar arasında oransal olarak önemli farklılıklar tespit edilmiştir. bu durum bize markanın satın alma sürecinde önemli bir katkısının olduğunu göstermektedir. ayrıca, marka ve fiyatın satın alma sürecindeki etkisi cinsiyet değişkenine göre incelendiğinde istatistiksel olarak anlamlı bir farkın olmadığı sonucuna ulaşılmıştır.

son yıllarda kimyasal ankrajlar, özellikle deprem bakımından yetersiz yapıların güçlendirme uygulamalarında sıklıkla kullanılmaktadır. kimyasal ankrajlardan yüksek performans elde etmek için kesme ve çekme yüklerine dayanım göstermesi gerekmektedir. ancak, mevcut çalışmalar incelendiğinde, ankrajların kesme davranışını inceleyen çalışmaların sınırlı düzeyde olduğu görülmektedir. ankrajlar, mevcut ve yeni eleman arasındaki yük aktarımını sağlamaktadırlar. dolayısıyla, ankraj tasarımının doğru olarak yapılabilmesi için aktarılan bu yükün doğru hesaplanması çok önemlidir. ancak, deprem bölgelerinde yapılacak binalar hakkında yönetmelik (dbybhy), ankrajların kesme dayanımının belirlenmesi için, sadece ts500’de bulunan sürtünme kesmesi ifadesini dikkate almaktadır. bu çalışmada, farklı beton dayanımına, ankraj gömme derinliğine ve ankraj çapına sahip modeller oluşturulmuş, ts500’de verilen sürtünme kesmesi ifadesi ile aci318 ek d’de verilen ankraj kesme dayanımını veren ifadeler ile bu modeller üzerinde hesaplamalar yapılarak ankraj kesme dayanımını belirleyen önemli parametreler üzerinde durulmuştur. anahtar kelimeler: kimyasal ankraj, kesme davranışı, dayanım

çalışma, antalya doğal florasında bulunan adi fiğ (vicia sativa l.), tüylü fiğ (vicia villosa roth.) ve koca fiğ (vicia narbonensis l.) türlerinden tohum örnekleri toplayıp, morfolojik özelliklerini belirlemek amacıyla planlanmıştır. araştırma, batı akdeniz tarımsal araştırma enstitüsünde 2008-2013 yılları arasında yürütülmüştür. türlerin bulunduğu yerlerin gps değerleri belirlenmiştir. toplamda gidilen 63 lokasyondan 41 adi fiğ, 15 tüylü fiğ ve 7 koca fiğ populasyonu toplanmıştır. tüm türlerde tohum çoğaltma işlemi enstitü arazisine yapılarak daha sonra gözlem bahçesi oluşturulmuştur. türlerin çiçeklenme gün sayısı (gün), fizyolojik olum gün sayısı (gün), ilk bakla gün sayısı (gün), bitki boyu (cm), bin tane ağırlığı (g) ve baklada tane sayısı (adet) morfolojik gözlemler olarak alınmıştır. alınan gözlem değerlerine göre fiğ türlerine ait populasyonlar arasında geniş bir varyasyon olduğu tespit edilmiştir. özellikleri belirlenen genetik materyal, kültüre alma ve ıslah çalışmaları amacıyla değerlendirilebilir.

çalışmada yeniden konsolide edilerek hazırlanan 9 farklı numune ve 2 örselenmemiş numune ile yeterli sayılarda bir boyutlu ve üç boyutlu konsolidasyon deneyleri yapılarak deney yönteminin ve numune tipinin ön konsolidasyon basıncına etkisi araştırılmıştır. gerek bir boyutlu gerekse üç boyutlu deney aletleri kullanılarak yapılan bir boyutlu konsolidasyon deneyi sonuçları ln(1+e)-logaritma düşey gerilme eksenlerinde çizilmiştir. i̇lgili eksenlerde oturma eğrilerinin iki doğrudan oluştuğu bulunmuştur. hem bir, hem de üç boyutlu deney aleti ile yapılan bir boyutlu deney sonuçlarında ön konsolidasyon basınçları ln(1+e)-logaritma düşey gerilme yöntemine göre yaklaşık aynı bulunmuştur. üç boyutlu deney aleti ile yapılan bir boyutlu ve üç boyutlu deney sonuçlarında ön konsolidasyon basınçları casagrande yöntemi ile belirlenmiştir. casagrande yöntemine göre bir boyutlu deney sonuçlarında bulunan ön konsolidasyon basınçları, üç boyutlu konsolidasyon deneylerinden bulunan değerlerinden daha küçüktür. hesaplama yönteminin ön konsolidasyon basıncına etkisinin araştırılması amacıyla bir ve üç boyutlu deney sonuçlarında ön konsolidasyon basınçları sıkışma modülü-logaritma düşey gerilme yöntemine göre de hesaplanmıştır

kültür tarafından belirli cinsiyetlere iliştirilen normatif kurallar olarak tanımlayabileceğimiz toplumsal cinsiyet kurgusal bir yapıyı ifade eder. toplumsal cinsiyetin performatifliğine vurgu yapan judith butler ne bir olgu ne bir hakikat, yalnızca taklit olarak gördüğü bu yapının yapaylığının ancak parodi ile ortaya çıkabileceğini söyler. ancak parodinin bu bağlamda bir muhalefet alanı olması onun nasıl alımlandığına bağlıdır. bu çalışmada bir parodi örneği olarak instagram hesabında ünlülerin fotoğraflarını alaycı bir yorumla taklit eden celeste barber’ın paylaşımlarının, moda ve reklam endüstrisi tarafından tanımlanan “kadın” kimliğine bir muhalefet alanı oluşturup oluşturmadığının açığa çıkarılması amaçlanmaktadır. bu amaçla çalışmada yöntem olarak dijital etnografi uygulanmış ve takipçi yorumları çözümlenmiştir. sonuçta ise söz konusu hesabın transgresif öğeler taşıyan bir alan olduğu ve bu transgresyon alanında bir araya gelen kullanıcıların gündelik hayatta kadınlığa ve egemen kadınlık hallerine dair sıkıntılarını paylaştığı ve kendilerine konulan sınırları aşarak egemen olana muhalefet ettikleri tespit edilmiştir.

bu çalışmada, 3 adet doğrusal motorla karma elektromıknatısların bir araya getirilmesiyle elde edilen manyetik yastıklama temeline dayalı bir taşıma aracı, yeni nesil modüler bir taşıma sistemi meydana getirmek için önerilmiştir. sonlu elemanlar metodu ile manyetik yastıklama kuvvetlerinin 3 boyutlu analizi yapılmıştır. önerilen sistem doğrusal olmayan dinamiklere sahip olup kontrol açısından kararsız sistem özelliği göstermektedir. sistemi kararlı hale getirecek denetleyici tasarımlarını gerçekleştirmek için 3-eksende hareket dinamiğine karşılık gelen doğrusal sistem modelleri geliştirilmiştir. her bir eksen takımı için geliştirilen doğrusal modeller kullanılarak kararlılığı sağlayan ve aynı zamanda verilen referansı takip eden denetleyiciler i-pd denetleyici topolojisi dikkate alınarak tasarlanmıştır. denetleyici tasarımlarında, muadillerine göre daha kolay tasarım ve uyarlama imkânı sağlayan kanonik polinom yaklaşımı ile katsayı diyagramı metodu kullanımı önerilmiştir. 3-serbestlik derecesinde manyetik yastıklama kontrolü deneysel olarak gerçekleştirilmiş, önerilen kontrol yaklaşımının etkinliği ve başarısı deneysel olarak gösterilmiştir.

bu çalışmada, parametrik cusum (cumulative sum) algoritmasının değişim noktası kestirim başarımı analiz edilmiştir. veriye ait dağılımın bilindiği durumda kullanılabilen bu parametrik yöntem, çalışma kapsamında gauss rasgele sürecinin ortalamasındaki ani bir değişimin yerinin kestirilmesi amacıyla kullanılmıştır. yöntemde kullanılan log-olabilirlik oranına dayalı eşitlikler gauss gürültü modeli için türetilmiş ve yöntemin temel çalışma ilkesi örneklerle anlatılmıştır. sinyal parametrelerinin bilinmediği durumlarda kullanılan kısmi en iyi (suboptimal) çözümler ele alınarak, pratikte yöntemin başarımının en iyi (optimal) çözüme kıyasla ne ölçüde azalacağı incelenmiştir. çalışma kapsamında ele alınan cusum algoritmasının türevleri için değişim noktası kestirim başarımları benzetimler yoluyla karşılaştırmalı olarak sunulmuştur. kısmi en iyi yaklaşımlarda sinyal parametreleri için yapılan kestirimlerin ve bu parametreler hakkındaki önsel bilginin (a priori information) doğruluğunun, değişim noktası algılama problemi zorlaştıkça daha da önem kazandığı gösterilmiştir. ayrıca, cusum algoritmasının özyinelemeli yapısı sayesinde hızlı hesaplama süresine sahip olduğu, farklı uzunluktaki sinyaller için gösterilmiştir.

anadolu ağızlarının sözvarlığının sahip olduğu türetmeler, arkaik öğeler, deyim ve atasözleri ile eşanlamlı ve çokanlamlı sözcükler açısından ölçünlü dilden daha geniş bir yapıda olduğunu söylemek mümkündür. türk halk kültüründe kendine has gizil güçleri ile olağanüstü özelliklere sahip olan, insanları olumlu ya da olumsuz olarak etkilediği düşünülen, insanların inançları ile ilintili olan pek çok varlık ve bu varlıklara ait anlatmalar, inanmalar ve pratikler mevcuttur. bu çalışmada derleme sözlüğünde geçen olağanüstü varlıklara ait dil unsurları tespit edilmiştir. tespit edilen bu dil unsurlarından birbirine hem anlamca hem de adlandırma açısından yakın olan sözcükler ile olağanüstü özellikleri müşterek olan sözcükler bir arada gruplandırılarak tasnif edilmiş ve incelenmiştir. sonuç olarak anadolu ağızlarının olağanüstü varlıklar ve bunları adlandırma hususunda zengin bir sözvarlığına sahip olduğu ortaya konulmuş ve türk kültüründe olağanüstü varlıklar ile bu varlıklar ekseninde şekillenen inanmaların, inanç sistemleri değişse de varlığını hep koruduğu tespit edilmiştir.

1249 yılı, selçuklu anadolusu’nun “ebu’l hayrat”ı olarak bilinen fahreddin ali’nin -bugüne gelebilenler arasında- ilk eserini yaptırdığı tarihtir. onun, emir-i dâd görevini üstlendiği yılda ve yüksek ihtimalle bu kutlu haberin nişanesi olarak yaptırdığı i̇shaklı kervansarayı, konya’dan i̇stanbul’a uzanan kervan yolunun afyon-akşehir arasındaki önemli bir noktasındaydı. bölge ünlü vezir ve ailesi için her zaman önemini korumuştur. nitekim ömrünün son yıllarını da bu bölgede (nadir köyü) geçirecek olan sâhib ata, i̇shaklı hanın dışında 1250’de matbah, hânkah, çeşme, mescit ve medrese’den müteşekkil akşehir’deki külliyenin, ilgın’daki han ve hamamın, hâlâ bulunamamış büyük bir sarayın da banisidir. sâhib ata’nın ölümünden sonra ailenin bölgedeki gücü sürmüş, bu etki bölgenin 20. yüzyıla kadar karahisar-ı sâhib eyaleti adıyla anılmasına sebep olmuştur. afyon ve çevresinde tıpkı sinop’taki pervaneoğulları gibi merkeze bağlı vassal bir güç tesis eden sâhib ataoğulları, selçuklunun artık tarih sahnesinden çekildiği yılların en güçlü ailelerinden biri olmuşlardır.

arası taşıyıcı özelliği olmayan malzemeler ile doldurulmuş dişlerden (nervür) ve bu dişleri birbirine bağlayan ince bir plaktan oluşan döşeme sistemi, asmolen döşeme olarak adlandırılır. bu çalışmada, asmolen döşeme sistemlerinin özel bir yapı sistemi olduğu algısının oluşturulması, tasarımcıların dikkat etmeleri gereken hususların netleştirilmesi ve araştırmacıların bu konuya yönelmelerinin sağlanması amaçlanmıştır. bu döşeme sisteminin kullanımı, tasarımcıya ve kullanıcıya sağladığı avantajlardan dolayı gittikçe yaygınlaşmaktadır. asmolen döşeme genellikle, geniş ve yüksekliği düşük kirişlerden oluşmaktadır. bu nedenle, deprem yükleri altındaki performanslarının dikkatle incelenmesi gerekir. tasarıma gereken hassasiyetin gösterilmemesi, olası depremlerde asmolen döşemeli binaların beklenen performansı gösterememesine sebep olacaktır. binaların deprem yükleri altındaki davranışında, kolon-kiriş birleşim bölgesinin performansı kilit rol üstlenmektedir. bu nedenle bu çalışmada asmolen döşemenin deprem yükleri altındaki davranışı, kolon-kiriş birleşim bölgesi esas alınarak incelenmiştir. sonuç olarak, literatürde kolon-geniş kiriş birleşim bölgesi üzerinde yapılan deneysel çalışmaların sonuçları irdelenmiş ve tasarımcılara yol gösterecek ayrıntılı değerlendirme sunulmuştur.

osb’li çocuğa kardeş aracılığıyla sunulan müdahalelerin etkililiğini sınayan pek çok araştırmanın yanı sıra 2012 yılına kadar olan araştırmaları inceleyen farklı derleme çalışmaları bulunmaktadır. ancak alanyazında konuya ilişkin daha güncel sistematik bir derleme çalışmasına rastlanmamaktadır. bu çalışmanın amacı, 1977-2018 yılları arasında osb’li çocuklara kardeşleri aracılığıyla sunulan müdahalelerin etkisini tek denekli araştırma modelleriyle sınayan çalışmaları demografik, yöntemsel ve bulgu değişkenleri açısından inceleyerek kapsamlı bir betimsel analiz yapmaktır. belirlenen veri tabanlarında anahtar kelimeler kullanılarak yapılan ilk taramada 110, kaynakçaların gözden geçirilmesi yoluyla 8 çalışmaya ulaşılmış ve toplamda 118 çalışma klasörlenmiştir. dâhil etme ve hariç tutma kriterlerine göre çalışmalar değerlendirildikten sonra 16 çalışma araştırma kapsamına alınmıştır. araştırmanın sonucunda ngg kardeşlerin eğitici olduğu çalışmalarda osb’li kardeşlerine hedeflenen becerileri başarıyla öğrettikleri bulgusuna ulaşılmıştır ancak müdahalelerde kullanılan eğitim paketlerinin benzer ve farklı öğelerden oluştuğu; öğretim sürelerinin değişkenlik gösterdiği dikkat çekmektedir. araştırmadan elde edilen bulgular tartışılarak ileri araştırmalara yönelik önerilerde bulunulmaktadır.

toplumsal sınıf ve güçlerin birbirlerinden ayrılmasını anlatan kutuplaşma ilk kez 1789’da gerçekleşen fransız devrimi sonucunda “sağ-sol” şeklinde ortaya çıkmıştır. osmanlıtürk toplumunun yapısında ise batıdakine benzer bir sınıfsal taban ve ilişkiler sisteminin bulunmaması, kendine özgü farklı çatışmaları meydana getirmiştir. böylece türk siyasal hayatındaki kutuplaşmanın temelindeki esas unsur modernleşme olmuştur. modernleşme türk aydının kültürel açıdan kitlelerden yabancılaşması ve merkez-çevre gerilimine damgasını vuran bir kırılma noktası oluşturmuştur. osmanlı’dan türkiye cumhuriyeti’ne uzanan bu süreçte merkez-çevre ilişkisi iki ana siyasi eksen üzerinde gelişmiştir. 1960’lı yılların ortalarından itibaren ise; sağ-sol kutuplaşmasının siyasal hayatı şekillendiren özelliği çerçevesinde antikomünizmin, kuvvetli bir sol karşıtı ortak payda niteliği kazanmıştır. türkiye’nin siyasal hayatındaki temel bölünme ve buna bağlı cepheleşme/kutuplaşma ilk kez 1975 yılında milliyetçi cephe hükümetleri şeklinde siyasal bir görünüm kazanmıştır. 1977 yılında kurulan ii. mc hükümeti türkiye cumhuriyeti tarihinde gensoru ile düşürülen ilk hükümet olmuştur.

antropoloji başta olmak üzere hemen tüm sosyal bilim disiplinlerinde ritüeller, toplumların en önemli kültürel ifade ve inşa alanı olarak kabul edilirler. ritüeller, özellikle içinde barındırdığı müzikler aracılığıyla toplumların siyasal, sosyal ve kültürel kimlikleri hakkında önemli ipuçları taşır. ritüeller, diasporik toplumların tanımlanması açısından daha da önemli veri tabanlarıdır. diaspora deneyimi yaşayan hemen her topluluk, beraberinde taşıdığı kültürel kimliğini gündelik yaşamda olmasa da bu etkinliklerde ortaya koyar. yaklaşık 300 yıl önce başlayan göçlerin yanı-sıra, özellikle 1944 yılındaki sürgün, kırım tatarlarını tamamen anavatan kırım dışında yaşamaya mecbur etti. 1990’lı yıllarda başlayan liberal politikaların, siyasal rüzgârların etkisi ve sscb’nin dağılmasıyla kırım tatarları, kırım’a geri dönmeye başladılar. kırım’a geri dönüş, kırım tatarlarına yeni bir kültürel kimlik inşası olanağı sağladı. bu makale, bu bağlamda ortaya çıkan kırım tatar kültürel kimliğini, ‘derviza’ ritüelinde, yine bir kırım tatar müzik topluluğu olan kırım ansambl performansından hareketle tanımlamaya çalışır.

bu çalışmada tuz stresi, sodyum nitroprussid ve hormon uygulamalarının helianthus annuus l. cv. tarsan-1018 ayciçeği bitkisi yapraklarındaki bazı sinyal moleküllerine etkileri araştırılmıştır. helianthus annuus l. cv. tarsan-1018 tohumları edirne trakya tarımsal araştırma enstitüsü’nden temin edilmiştir. tohumlar kültür çözeltisi ile 5 hafta boyunca sulanmıştır. beşinci haftanın sonunda tuz, sodyum nitroprussid ve hormon uygulamaları 72 saat boyunca yapraktan uygulamayla gerçekleştirilmiştir. 24 ve 72. saatler sonunda numuneler alınmıştır. ayçiçeği yaprak dokularının (helianthus annuus l. cv. tarsan-1018) tüm sinyal moleküllerinin analizi, analiz kiti kullanılarak belirlenmiştir. tuz stresi, sodyum nitroprussid ve hormon uygulamaları no miktarını artırmıştır. iaa ve ga'nın uygulanmasına devam edilmesi, cgmp ve ca+ 2 miktarında bir azalmaya neden olmuştur. bunların yanı sıra tuz stresi, sodyum nitroprussid ve hormon uygulamaları kontrol grubundan daha yüksek no, cgmp ve ca+ 2 miktarları sağlamıştır. sonuçlar, hormonlar ve sinyal molekülleri arasında sinerjik bir etki olduğunu göstermiştir. sinyal moleküllerinin stres koşullarına karşı düzenlendiği gözlenmiştir.

aristoteles'in nikomakhos'a etik adlı yapıtının birinci kitabının araştırma konusu, “mutluluk”tur eudaimonia . araştırmasını konu ile ilgili en yaygın ya da temeli var gibi görünen kanılar üzerinden giderek sürdüren aristoteles, bir insana mutlu diyebilmek için o kişinin, erdeminin ve yaşamının tamına bakmak gerektiği düşüncesine varır. bu düşünce, yaşadığı sürece hiçbir insanı mutlu sayamayacağımız kabulüne çıkmaktadır. aristoteles'in solon'a ait olduğu bilinen bu kanıyı mutluluk teorisi ile nasıl birleştirmeye çalıştığının inceleneceği bu makalenin çalışma konusu, lozofun; yaşamını mutlu bir kişi olarak tamamlamış birisinin, bu mutluluğunun ölümünden sonra, torunlarının ya da dostlarının başlarına gelen durumlar karşısında değişime açık olup olmadığı kanısı üzerine görüşleridir. aristoteles, kişinin mutluluğunun ya da mutsuzluğunun ölümünden sonra değişeceğini düşünmemekle birlikte torunlarının ya da dostlarının talihlerinin, ölmüş kişi üzerinde hiç etkisinin olmadığını da söyleyememektedir. çalışmada, bu ikircikli söylem üzerine çağdaş araştırmacıların yorumlarından da yararlanılarak lozofun, kendi mutluluk anlayışıyla solon'un söylemini birleştirme çabasının arka planı ortaya koyulmaya çalışılacaktır.

trickster imgeler uzun yıllardır folklor araştırmacılarının araştırma hedefidir. dünya folklorunda trickster imgeler üzerine çalışmalar yaygınlaşmıştır. tilki, tavşan, maymun, şaman, bilge adam, büyücü ve diğer imgeler analitik psikolojide ve halk bilimi çalışmalarının içinde bir hileci- trickster olarak yer alıyor. makalemizde şimdiye kadar ele alınmamış yaşlı karı imgesinin trickster özeliklerinden bahs edeceğiz. beliretelim ki, mitlerden başlayarak, genellikle efsane ve destanlarda, masallarda ortaya çıkan karı imgesi bazı özelliklerine göre bir hileci olarak düşünülebilir. halk edebiyatında karı imgesi mitolojik ve demonoloji imgedir. aynı zamanda folklor metinlerinde karı mizah yaratan karakterdir. bu mizah karının mitolojik karakter tricksterle yakınlığına dayanıyor. karının da trickster olduğunu düşünmek için birçok sebep var. i̇lk önce bu sebepleri açıklamalıyız. bu yüzden makalemizin ilk bölümünde, karı imgesini trickster eden özellikleri konuşacağız. i̇kinci bölümde ise, trickster karıdan trickster keçelin ninesi, anası gibi bahs edeceğiz.

ortaçağ i̇slam devletlerinin yönetim anlayışında sultanın egemenlik ve meşruiyetini sembolize eden önemli unsurların başında yüzük gelmektedir. sultanın yüzüğü, onun meşruiyetinin hilafet nezdinde tasdik edilmesinin önemli bir göstergesi olduğu gibi, bir devlet adamına havale ettiği diplomatik işlerin yürütülmesi bağlamında meşru ve hukuki bir araç hâline gelmiştir. bu çerçevede sultanın yüzüğü ve ona atfedilen değer, ortaçağ devlet hukukunda işlerin yürütülmesi noktasında bir nevi noter görevi görmüştür. bu işlevi dışında sultanın yüzüğünün, herhangi bir konuda suçu ve ihmali olan şahısların affedilmesi ile ilgili bir tür “eman” unsuru olduğu da söylenebilir. i̇slam toplum geleneğinde ise yüzük bir süs eşyası olmanın yanında bazen uğur getiren bir tılsım bazen de evlilik ve nikâh gibi işlemler için birer nişan olarak kullanılmıştır. bu makalede kaynaklarda yer alan bilgiler üzerinden i̇slam/türk devletlerinde yüzüğün hukukî temsiliyeti ve toplumsal yansımaları hakkında tespitler yapılmaya çalışılacaktır.

hayvan refahı, hayvanın yaşamsal fonksiyonlarını oluşturan davranış, yetiştirme, sağlık, hastalık ve sürü yönetimi gibi objektif ve subjektif ölçütlerin bir bileşkesi olup, hayvanın doğal davranışlarının tamamını gösterebilmelerine imkân verecek şartların sağlanması olarak tanımlanmaktadır. hayvanlar, optimal olmayan çevre şartlarında anormal davranışlar sergilediğinden, refahın bir göstergesi olarak davranışlar kullanılabilmektedir. modern tavuk yetiştirme teknikleri, üretimi artırmakla birlikte hayvanların doğal davranışlarına getirdiği kısıtlamalar nedeniyle hayvanlar üzerinde olumsuz etkilere neden olmaktadır. diğer taraftan yetersiz çevre koşulları, kötü bakım ve idare, dengesiz besleme, hastalık, taşıma ve üreme ile ilgili yapılan çeşitli uygulamalar sonucunda ortaya çıkan anormal davranışlar, hayvanlarda refahı olumsuz etkileyerek ürün miktarı ve kalitesinde kayıplara neden olmaktadır. bütün bu olumsuzlukları önlemek amacıyla; ülkemizde 2004 yılında hayvanları koruma kanunu yayınlanmıştır. böylece; bir taraftan refah düzeyi yüksek hayvanlar yetiştirilirken, diğer taraftan verimde miktar ve kalite artmış, aynı zamanda gıda güvenliği sağlanarak ekonomiye katkı sağlanmıştır.

teknolojideki ilerlemelerle birlikte rekabetin yüksek olduğu bilişim sektöründe, şirketler yoğun rekabete bir çözüm olarak markalaşmaya yönelmektedir. i̇nternet kullanımının oldukça yaygınlaştığı günümüz iş dünyasında, sürdürülebilir bir marka stratejisinin önemli araçlarından birisi de sosyal medyada marka hayran sayfaları ve takipçileri oluşturmaktır. markaların hayran sayfalarında etkili bir içerik stratejisi oluşturmak, hedef kitle ile ilişkilerin kurulmasına ve geliştirilmesine katkı sağlamaktadır. bu bağlamda çalışma, sosyal medyada kullanılan içerik stratejisinin, marka gönderi popülerliği açısından rolünü türkiye'deki bilişim firmaları çerçevesinde incelemeye odaklanmıştır. örneklem çerçevesi olarak türkiye’de donanım, hizmet ve yazılım alanında faaliyet gösteren bilişim şirketleri belirlenerek bu şirketlerin sosyal medya (facebook ve twitter) paylaşımları incelenmiştir. çalışmada içerik stratejileri; içerik türü, içerik çevikliği, içerik bağlamı, gönderi türü ve gönderi günü kapsamında ele alınmıştır. marka gönderi popülaritesini belirleyen unsurlar ise beğenme, yorum, paylaşım ve emoji reaksiyonları sayısı olarak değerlendirilmiştir. bulgular içerik türü, içerik çevikliği, içerik bağlamı ve gönderi türünün markaların gönderi popülartesi bağlamında anlamlı farklılıklar gösterdiği yönündedir.

i̇srailiyat, i̇slam kaynaklarına ve bilhassa tefsir külliyatına girmiş olan yahudi, hıristiyan ve diğer dinlere ait kültürel kalıntılarla, dinin lehine veya aleyhine uydurulup hz. peygamber (s.a.v.)’e, sahabeye ve sonraki nesillere izafe edilen her türlü haber israiliyat diye nitelendirilmektedir. büyük ölçüde sözlü olarak nakledilen israiliyatın özellikle rivayete dayalı klasik tefsirlerde önemli bir yeri vardır. i̇srailiyatla ilgili nakiller tefsir ilminin önemli konularından biridir. sağlam ve zayıfı tefrik edilmeksizin nakledilen israiliyat dinimize girerek tehlikeli yaralar açmıştır. modern dönem kur’an ve tefsir araştırmalarındaki genel yaklaşıma göre israiliyat, bilhassa rivayet ağırlıklı tefsir edebiyatındaki temel sorunlardan olup zayıflık sebebi sayılabilecek ciddi bir tefsir problemi olarak görülür. biz bu çalışmamızda i̇bâzi mezhebi mensuplarınca kutbu’l-eimme diye tavsif edilen ve telif ettiği üç tefsir ile i̇bâzî tefsir tarihinin en dikkat çekici müfessiri olan muhammed bin yusuf itfiyyiş’in tefsir’e dair yazdığı son eser olan teysiru’t-tefsir bağlamında israiliyat konusuna yaklaşımını ve bunun eserine yansımalarını ele almaya çalıştık.

deniz yosunları olarak da bilinen deniz alglerinin yaklaşık 160 türü insanlar tarafından besin olarak tüketilmektedir. çin, kore ve japonya başta olmak üzere uzakdoğu ülkelerinde yaygın olarak kullanılan deniz yosunları gelecekte öngörülen açlık tehlikesine karşı alternatif gıdalar listesinde yer almaktadır. yapılan çalışmalar deniz yosunlarının yüksek bir besin değerine sahip olduğunu göstermektedir. kaliteli protein, yağ ve suda çözünür lif içeriğinin yanı sıra insan beslenmesinde önem taşıyan demir, magnezyum, potasyum ve çinko gibi mineraller açısından zengindirler. aynı şekilde dikkate değer oranda vitamin k, vitamin e, ribofilavin, tiamin, niasin gibi vitaminleri içerirler. alglerin uygun şartlarda bir günde ağırlıklarını 2-3 katına çıkarabilmeleri, üretimlerinin kolay ve ekonomik olması, yan etkilerinin bulunmaması gibi nedenlerle gelecekte besin ihtiyacının karşılanmasında önemli bir kaynak olmaları mümkündür. asya’daki tüketim şekliyle dünyanın diğer ülkeleri tarafından pek kabul görmeyeceği gerçeği ile deniz yosunlarının toplumların damak tadına uygun yiyecek olarak hazırlanması gastronomi uzmanları tarafından ele alınması gereken bir konudur

özet bu araştırmada amaç, terör olayları karşısında yetişkin bireylerde görülen travma sonrası stres belirtileri ile travma sonrası büyüme arasındaki ilişkide, algılanan sosyal desteğin ve maneviyatın aracı rolünü incelemektir.araştırmada veri toplamak için olayların etkisi ölçeği, çok boyutlu algılanan sosyal destek ölçeği, manevi yönelim ölçeği, travma sonrası büyüme ölçeği kullanılmıştır. araştırmanın çalışma grubu i̇stanbul ilinde yaşayan yaş ortalaması 23,57 olan (ss= 7,95) 723 bireyden (473 kadın, 250 erkek) oluşmaktadır. çalışmada terör olayları karşısında yetişkin bireylerde görülen travma sonrası stres belirtileri ile travma sonrası büyüme arasındaki ilişkide algılanan sosyal desteğin ve maneviyatın aracı rolü seri çoklu aracılık modeli kullanılarak test edilmiştir. araştırma sonucunda, travma sonrası stres düzeyi yüksek grupta, travmatik stres düzeyi ve travma sonrası büyüme arasındaki ilişkide algılanan sosyal destek ve manevi yönelimin aracılık ettiği, tüm modelin anlamlı olduğu (f(3,342)=53.71, p<.001, r2=.32) ve toplam varyansın %32’sini açıkladığı görülmüştür. bulgular ilgili alanyazı doğrultusunda tartışılmış ve çeşitli öneriler sunulmuştur.

bu araştırmanın amacı, rusya ve türkiye arasında yaşanan uçak krizinin borsa i̇stanbul’da işlem gören turizm işletmelerinin finansal performansına olan etkisini finansal oranlar yardımıyla analiz etmektir. bu amaçla borsa i̇stanbul’a kote olan 11 turizm işletmesinin 2014-2015 kriz öncesi dönemine ve 2016-2017 kriz sonrası dönemine ait likidite, finansal yapı, faaliyet, karlılık ve borsa performansları finansal oran analizi yöntemiyle ölçülmüştür. ayrıca kriz öncesi ve kriz sonrası dönem arasındaki finansal performans bağlamında istatistiksel olarak anlamlı bir fark olup olmadığı wilcoxon i̇şaretli sıra testi ile test edilmiştir. analiz sonucunda kriz sonrası dönemde likidite oranlarında, alacak devir hızında, net kar marjı ve öz sermaye karlılık oranlarında düşüş yaşandığı saptanmıştır. buna karşın toplam ve kısa vadeli kaldıraç oranlarında, aktif devir hızında, stok devir hızında, aktif karlılık oranında ve fiyat kazanç oranında yükselme yaşandığı saptanmıştır. araştırmada son olarak hesaplanan bütün finansal oran ortalamaları kriz öncesi ve kriz sonrası dönem itibariyle karşılaştırıldığında aradaki farkın istatistiksel açıdan anlamlı olmadığı belirlenmiştir.

bu çalışma, madde kullanım varlığının, suç işleyen ve işlemeyen hastalarda suç ve şiddet özelliklerine etkisini belirlemek amacıyla yapılmıştır. gereç ve yöntem: proje, tanımlayıcı tipte bir araştırma olarak yapılmıştır. proje, manisa ruh sağlığı ve hastalıkları hastanesi amatem servisinde ağustos 2016’da yürütülmüştür. çalışmanın örneklemini 246 hasta oluşturmuştur. araştırmada bilgi formu ve buss-durkee saldırganlık ölçeği kullanılmıştır. veriler sayı, yüzde dağılımı, ortalama±standart sapma, ki-kare testi ve gruplar arası karşılaştırmada bağımsız gruplarda t testi ile değerlendirilmiştir. bulgular: hastaların suç işleme durumları değerlendirildiğinde suç işleyen 83 kişi madde kullanıcısıdır. madde kullanan hastaların madde kullanmayan hastalara göre sözel şiddet saldırganlığı daha fazladır (p<0.05). suça yönelik kriminal özgeçmişe sahip olanların olmayanlara göre anlamlı düzeyde (p˂0.01) fiziksel, sözel, öfke, dolaylı ve toplam saldırganlık alt boyutlarında yüksek saldırganlık düzeyine sahip oldukları belirlenmiştir. tartışma ve sonuç: elde edilen bu bulgular doğrultusunda, madde kullanımı ile suç işleme ve şiddet arasında yüksek bir bağlantı olduğu, madde kullanımına yönelik yapılacak girişimlerin önemi vurgulanmıştır.

bu araştırmanın amacı ses temelli cümle yöntemine geçildikten sonraki yıllarda bu yönteme ilişkin öğretmen görüşlerini içeren araştırmaların derlenmesi ve farklı yönlerden inceleyerek hafif zihinsel yetersizlik grubuna öğretim yapılırken yapılacak uyarlamalara ilişkin ipuçlarının çıkarılmasıdır. bu amaçla 2005-2019 yılları arasında okuma yazma öğretiminde sorun yaşayan öğrencilerin sorunlarının nedenlerini ve çözüm önerileri ile ilgili uygulama içeren çalışmalar belirlenmiş ve incelenmiştir. araştırma sürecinde ulaşılan dokümanlar internet aracılığı ile elektronik bir formatta elde edilmiştir. mevcut araştırmada dokümanlara ulaşmak amacı ile google akademik arama motoru, yükseköğretim kurulu’nun (yök) ulusal tez merkezi internet sitesi kullanılmıştır. bu veri tabanlarına “özel öğrenme güçlüğü”, “okuma yazma öğretimi” gibi anahtar kelimeler kullanılarak dokümanlara ulaşılmıştır. i̇nceleme sonucunda ses temelli cümle yönteminin kullanılmadığı dönemi kapsayan araştırmalar mevcut araştırmaya dâhil edilmemiştir. ayrıca hem tezi hem de tezden üretilen makalesi olan araştırmalardan yalnızca biri değerlendirmeye alınmıştır. çalışmalar betimsel analiz ile çözümlenmiştir. araştırma kapsamında incelenecek çalışmalar tablolar ile sunularak yorumlanmıştır.

viii. haçlı seferi (tunus haçlı seferi), 1270 yılında fransa kralı ix. louis önderliğindeki grubun tunus eksenli haçlı hareketidir. haçlıların, başlangıç itibariyle “kutsal topraklara yardım” sloganıyla harekete geçtiği seferin, tunus üzerine yapılması dikkat çekicidir. 1270 haçlı seferi rotasının kuzey afrika oluşunda, fransa kralı louis’in kardeşi charles d’anjou’nun etkisi büyüktür. ancak haçlıların, kuzey afrika’ya yönelmelerinin nedenleri bununla sınırlı değildir. kral louis’in dinî ve siyasî kaygıları, charles d’anjou’nun akdeniz ve bizans hâkimiyeti düşüncelerinin yansımaları, tunus seferi’ni şekillendirmiştir. tunus haçlı seferi için bir hezimet mi, yoksa düzenlenme amacına hizmet mi etti? sorusu üzerinde durulmalıdır. haçlılar, daha önce tanımadıkları, iklimini ve coğrafyasını bilmedikleri tunus’ta, henüz savaşamadan, kısa sürede ordusunun önemli bir kısmını ayrıca liderini hastalıktan kaybetmiştir. her ne kadar charles d’anjou seferi tamamlasa da neticeleri uzun vadede kutsal toprakları etkileyecektir. çalışmamız, tunus haçlı seferi’nin sebepleri, gelişimi ve yansımaları üzerinde dururken, seferin arka planına da özellikle değinmeyi amaçlamıştır

bu çalışmada, nano-grafen (ng) ile modifiye edilmiş su bazlı vernik uygulanan kayın (fagus orientalis lipsky) odunu örneklerinin yüzey parlaklık, pürüzlülük, sertlik ve renk değişimi ile vernik yapışma direnci özellikleri araştırılmıştır. su bazlı vernik içerisine, ağırlıkça %0.25, %0.50 ve %1 ng eklenmiş ve ardından hazırlanan vernik çözeltisi örnek yüzeylerine uygulanmıştır. araştırma sonuçlarına göre, vernik içerisine eklenen ng miktarındaki artışa bağlı olarak örneklerin yüzey parlaklık değerleri azalmış, pürüzlülüğü ise bir miktar artmıştır. diğer taraftan, ng miktarındaki artış sonucu kayın örneklerdeki vernik yapışma direncinde %25’e kadar önemli artışlar sağlanmıştır. vernik uygulamalarından sonra örneklerin yüzey sertlik değeri artmıştır. ancak, sertlik artışında ng’in etkisi öngörülenin aksine önemsiz bulunmuştur. ayrıca, ng katkısı ve miktarındaki artış sonucu örneklerin l*, a* ve b* renk değerleri önemli oranda azalmıştır. örnekler koyulaşmış ve yeşil-mavi renk eğilimi artmıştır. sonuç olarak, su bazlı vernikte yüksek yapışma direncinin sağlanmasında ve ağaç malzemenin koyu tonlarda renklendirilmesinde ng’in değerlendirilmesi önerilebilir.

tüketim toplumlarında bir nesne olarak mekan kavramı ele alındığında, bu kavramın geçmişten günümüze gerek tanım oluşumlarında, gerek kültür ve diyalektik anlamda yaşama yön veren, kaliteyi estetik ve ergonomik açıdan nitelendirebilen tanımlar çerçevesinde inceleyip ortaya kayabiliriz. kültür çerçevesinden bakıldığı zaman uygulama alanları açısından sadelikten ve işlevsellikten uzak tanımlanabilen mekan kavramı özellikle günümüz türkiye sinde eleştirel açıdan da çok acımasız ve ironik yorumlar ile karşılaşmaktadır. ancak akademik ve teorik hiçbir zemini olmayan zümreler tarafından yapılan bu ironik yorumlar kültürel özelliği bulunmayan yapılara karşı tamamı ile yumuşamakta ve i̇stanbul un kent kimliğini değiştiren yapıları destekler nitelikte şekillenmektedir. bu bildirinin amacı sürekli göç alan ve her gün yeni bir beton yapılaşma ile tarihi kültürünü dikey de yükselen çizgisel siluetlere bırakan i̇stanbul’ a inşaat firmaları tarafından sunulan mekan ölçeklerini örnek seçilen toki işbirliği ile ortaya konulan projeler bağlamında incelemektir.

bu çalışma, pinova çeşidi kullanılarak, elmada, üretici veya tüketici açısından önem arz eden bazı özelliklerin birbirleri ile olan ilişkilerini belirlemek amacı ile yürütülmüştür. araştırma bulguları doğrultusunda; verim, tam çiçeklenmeden hasada geçen süre (tçhgs), meyve eni, boyu, ağırlığı, sertliği, l, a, b, suda çözünebilir kuru madde (sçkm), titre edilebilir asit (tea) ve ph değerlerinin sırası ile ortalama olarak, 21.65 kg ağaç-1, 144.00 gün, 66.87 mm, 58.01 mm, 133.63 g, 7.73 kg cm-1, 43.51, 26.57, 16.07, %11.40, %0.51 ve 4.39 değerlerinde olduğu tespit edilmiştir. verim artışı, sçkm, tea, meyve boyutları ve ağırlığı özelliklerinde düşüşe sebep olurken, kabuk üst a değeri bu özellikler ile pozitif korelasyon içerisinde bulunmuştur. meyve boyutları ve ağırlığı özellikleri kendi aralarında yüksek düzeyde pozitif ilişki gösterirken, meyve eti sertliği ile tersi ilişki içerisinde tespit edilmiştir. ph ile yüksek seviyede negatif ilişki içerisinde bulunan, tea’nın, sçkm birikimini tetiklediği tespit edilmiştir. elde edilen sonuçların, yetiştiricilikte kültürel işlemlere yön verebileceği düşünülmektedir.

bu çalışmada amaçlanan 1, 2. ve 3. sınıflarda türkçe dersinde 5n1k tekniği kullanılarak yapılan metin çözümlemesi ile aynı metnin kişiselleştirilerek kullanılması arasındaki başarı farkının anlamlı olup olmadığını belirleyebilmektir. kişiselleştirilmiş öğretim, kişinin ilgi ve ihtiyaçları göz önüne alınarak öğretim sürecinin kişiye göre uyarlanmasıdır. kişiselleştirilmiş öğretim materyali ise öğrencinin yakın çevresindeki kişi ve nesnelerin isimleri kullanılarak geliştirilen sunum, alıştırma ve sınav materyali olarak tanımlamaktadır. çalışmada kullanılan metinler kişiselleştirilmiş ve kişiselleştirilmemiş olarak iki farklı yapıda kullanılmıştır. bu amaç doğrultusunda 1., 2. ve 3. sınıfında öğrenim gören iki farklı gruptaki öğrencilere öğretmen tarafından oluşturulmuş bir metin verilerek 5n1k soruları oluşturmaları ve cevaplamaları istenmiştir. deney grubuna metindeki şahıslar ve nesneler kişiselleştirilerek verilirken, kontrol grubuna ise düz metinler verilmiştir. her iki metin için oluşturulan sorular ve cevaplar incelenerek doğru-yanlış oranları belirlenmiştir. uygulamalardaki başarı oranları karşılaştırılarak sonuca ulaşılmıştır. çalışma sonucunda, kişiselleştirilmiş metin ile çalışan öğrencilerde başarı oranının kişiselleştirilmemiş metin ile çalışan öğrencilerden daha yüksek olduğu belirlenmiştir.

toplum ölümden türer. i̇ddia öylesine güçlüdür ki ölüm olmadan hayatın anlamlandırılmasının mümkün olmadığı gerçekliğini de içerisinde taşır. geçmişten bugüne ölüm üzerine sayısız ritüel, sembolik alan, dinsel inanma, tören, efsane ve mitolojik anlatı üretilmiştir. dolayısıyla ölüm, hakkında en çok şey yazılan olgusal gerçeklik koltuğuna istinasız tek başına oturmayı hak eder. ölüm ile ilgili tartışmalarda sosyolojinin söyledikleri yeni olmakla birlikte kadim dönemlerden bugüne felsefenin çokça söyledikleri var. dinin temel referans kaynaklarından biri olmakla birlikte ölüm, insanla ilgili benlik ve kişilik tartışmalarında da geniş bir yer kapsamaktadır. geleneksel topluluklarda her yerde hazır ve nazır bir ölüm algısı vardı. dışarıda güçlü olan tabiat, her an insanı öldürmeye yatkındı. fırtına, sel, deprem, yıldırım, vahşi hayvan saldırısı gündelik hayatta sıklıkla karşılaşılan olaylardı. modern dönemde ölüm ile ilgili temel tutum değişikliği ölümün gündelik hayattan dışlanması şeklinde karşımıza çıkmıştır.

bu çalışmada taktik seviye kuvars ivmeölçerlerin hassas okuma devreleri için analog devre tasarımı yapılmıştır. kuvars ivmeölçer yapısı alt birimlerine ayrılarak matematiksel olarak modellenmiştir. hazırlanan modelleme üzerindeki parametre değişimlerinin sonuçlarını gözlemlemek üzere model matlab-simulink ortamına aktarılmıştır. literatürde önceden yapılan çalışmalar ışığında açık ve kapalı döngü devre modelleri üzerinde durulmuş ayrıca voltaj frekans dönüşümü ya da σ-δ dönüşümü gibi pek çok tasarım modeli üzerinde çalışılarak, ideal tasarım oluşturulmuştur. oluşturulan simülasyonun gerçek koşullara uygun olması amacıyla bileşenlerin ve diğer gürültü oluşturabilecek kaynakların etkileri simülasyona yansıtılmıştır. bu model kapsamında yapılan çalışmalarda optimal devre yapısına ulaşılmış ve bu devre prototipe aktarılıp gerçeklenmiştir. hazırlanan modeller ışığında devre yapısının nihai hali ortaya çıkarılmış ve bu yapı önce şematiğe ardından baskı devre kartı üzerinde hayata geçirilmiştir. gerçeklenen okuma devresi laboratuar ortamında çeşitli test düzeneklerinde denenmiş ve parametreleri çıkarılmıştır. elde edilen parametreler ile simülasyon sonuçları karşılaştırılmış, üretim ve tasarım hedeflerinin uyumluluğu değerlendirilmiştir.

stoma, alınan tüm önlemlere rağmen komplikasyon oranı yüksek olan cerrahi bir uygulamadır. peristomal deri komplikasyonları oldukça sık görülür. deri ile ilgili komplikasyonlar ve diğer semptomlar; tedavi sürecinin uzamasına, iş gücünün kaybına ve maliyet artışına neden olur. stoma farklı yaş gruplarında uygulanmakla birlikte özellikle yenidoğan bebeklerde uygulamaya ilişkin sorunlar yaşanmaktadır. özellikle kullanılan ürünlerin boyutu stoma bakımını etkilemektedir. bu vakada stoma bakımının yenidoğan bir bebekteki uygulamasına değinilmiştir. yenidoğanda, stoma bakımı yapılırken stoma torbası adaptörünün fazla büyük ve sert olduğu tespit edildi. alternatif bir ürün olmadığı için adaptör kullanıldı. ancak uygunsuz özelliklerinden dolayı ciltten kendiliğinden ayrıldığı gözlendi. bunun üzerine hidrokolloid örtü ileostominin ve torbanın boyutlarına göre kesilerek şekillendirildi ve adaptör olarak kullanıldı. cilde gaita kaçağı olmadı böylece gaita temasına bağlı özellikle enfeksiyonlara çok açık ve yatkın olan yenidoğanda cilt enfeksiyonu ve tahrişi riski oluşmadı. cilt bakımı yapılması esnasında ve adaptör değişimi yapılacağında alkol kullanılmadan ve tahriş oluşturmadan ciltten kolaylıkla ayrılabildiği gözlemlendi.

türkiye’nin özellikle doğu bölgelerinin oligochaeta faunası hakkında bilgiler oldukça sınırlıdır. bu bölgede yer alan dicle nehri, tarih boyunca önemli bir akarsudur ve antik mezopotomya uygarlıklarının temel kaynaklarından biri olmuştur. türkiye’nin doğusunda ve elazığ şehrinin yaklaşık 25 km güneydoğusunda yer alan toros dağları’ndan doğan nehrin yaklaşık uzunluğu 1900 km’dir. ancak bu nehrin sucul makrozoobentik faunası, sahip olduğu zorlu coğrafik ve morfolojik şartlar nedeniyle yeterince araştırılamamıştır. yapılan bu çalışmada, dicle nehri’nin türkiye’de kalan bölümünde oligochaeta faunası bakımından bu açıklığı kapatmak ve daha sonraki çalışmalara temel oluşturabilecek bir ön çalışma yapılması hedeflenmiştir. çalışma sonunda 19’u naididae (13 takson naidinae, 6 takson tubificinae) ve 6’ sı enchytraeidae familyalarına ait olmak üzere toplam 25 takson belirlenmiştir. çalışma alanında daha önce oligochaeta faunasının belirlenmesine yönelik herhangi bir çalışma yapılmadığından tespit edilen taksonlar nehir için yeni kayıt niteliğindedir

eğitim hakkı hem ulusal hem de uluslararası düzeyde son yıllarda ana günden konularından birisi olmayı başardı. uluslararası insan hakları belgeleri, eğitimi temel bir insan hakkı olarak tanımlarken, verilecek eğitimin de insan hakları ilke ve prensiplerine uygun olması gerektiğini belirtmektedirler. fakat yükseköğretimin evrensel bir insan hakkı olup olmadığı konusunda literatürde derin görüş ayrılıkları var. kimisi yükseköğretimi bir insan hakkı olarak tanımlarken, başkası bunun tartışmalı olduğunu ileri sürebilmektedir. söz konusu tartışma sadece eğitim hakkın tanımı ile sınırlı olmayıp doğası, kapsamı ve niteliğiyle de ilgilidir. bu çalışma yükseköğretim ve insan hakları bağlamında birkaç temel soruya cevap aramaya çalışmaktadır: yükseköğretim evrensel bir insan hakkı mıdır? hak-temelli bir yükseköğretim nasıl olmalıdır? üniversitede akademik özgürlük ve kurumsal özerklik bu tartışmanın neresinde yer almaktadır? bu çalışmanın ulaştığı veriler dikkate alındığında, akademik özgürlüğün üniversitelerde önemsendiği fakat yeterince tartışılmadığı, çalışılmadığı ve öncelenmediği açıkça görülecektir. bu kısa çalışma, söz konusu sorunların aşılması için bir takım öneriler sunmaktadır.

